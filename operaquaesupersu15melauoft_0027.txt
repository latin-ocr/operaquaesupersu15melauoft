37 xll.

ENARRATIO IN EVANG. IOANNIS. CAP. 1.

38

coari vitam aeternam, sicut et postea dicitur cap. ι et novam ceremoniam baptismi, qua fiebat schi-

16.: Sanctifica eos in veritate, sermo tuus veritas
est, Non pro eis rogo tantum, sed et pro iis qui
credituri sunt per verbum eorum in me. Haec
est propria Ecclesiae sapientia, non humanis opi-
nionibus quaerere de Deo, aut de Dei voluntate,
sed agnoscere eum per verbum, et statuere quod
certo sit efficax per verbum suum, certo praestet
ea, quae in verbo suo promisit. Sicut Paulus
inquit: Evangelium est potentia Dei ad salutem
omni credenti. Haec sententia uberrimam con-
solationem assert piis. Nam humanae mentes fa-
cile vagantur extra verbum Dei, requirunt testi-
monia alia de Deo, alias illuminationes, facile
dubitant, an praestentur res tantae, quae in pro—
missionibus monstrantur. ldeo necesse est eru—
diri eas, de usu et efficacia verbi Dei. Porro
summa huius loci est, discernendam esse legem
ab Evangelio, ut supra dixi. Ac legem esse na-
turalem noticiam, sed Evangelium esse aliud mi-
randum consilium ignotum humanae rationi, de
salvatione generis humaui, patefactum ab initio
in Ecclesia per filium Dei , et mirandis testimoniis
confirmatum.

Et hoc es! testimonium Ioannis, cum Iudaei
miserunt sacerdotes , etc.

Addit aliam narrationem de Ioanne, ut
ostendat eum saepe testatum esse de Messia.
Suntque testimonia Ioannis, Ioseph, Pastorum,
Magorum, Simeonis, et aliorum perscripta, ut
nos confirment. Etsi enim ea, quae geruntur in
Ecclesia, non perinde incurrunt in oculos, ut
Alexandri et Caesaris pugnae, tamen Deus vult
Ecclesiam esse aliquem coetum, ac testes esse cer-
tos magnarum rerum quae geruntur. Sic inde
usque ab initio certis testimoniis verbum propa-
gatum est. Adam et Eva testati sunt de condi-
tione, item de lapsu, et de datis promissionibus.
Sic et deinceps aliqui semper spectatores, et te—
stes fuerunt propagati verbi divini. Atque baec
de testimoniis monuisse satis sit.

Nec opus est liic declamare de constantia
loannis. Alia quaestio agitanda est, quae et oc-
casionem legationi praebuit. Cum loannes arti-
culum novum maximi momenti traderet, videli-
cet de tempore adventus Messiae‚ item mutaret
genus doctrinae, reciperet gentes, secederetatem-
plo, omitteret mactationes in lege. mandatas, cum
quidem esset natus genere sacerdotum, institueret

sma et distractio populi. Denique cum discederet
ab ordinaria potestate, et multa contra eam di·
ceret et faceret, magna ac gravis causa fuit pon-
tifici et sacerdotibus interrogandi, qua autoritate
Ioannes tantam mutationem in Ecclesia faceret,
ut nunc disputari solet, cur ab ordinaria potestate
discedamus, cur mutationem iu Ecclesia, non
mediocrem, faciamus. Fuit igitur novitas illa
et species schismatis causa legationis.

Haec disputatio praecipua est, liceatne ali-
quando discedere ab ordinaria potestate, et mu-
tare doctrinam, et ritus in Ecclesia. Unam rem
omnium acerrime oderunt maximeque detestan-
tur viri politici, videlicet mutationem legum,
quae desertionem ordinariae potestatis, seditio-
nes et discordias gignere solet, quae sunt exitio
omnibus imperiis et civitatibus. Hinc sunt illae
voces Platonis ‚ ut parentum deliria, ita quaedam
gubernatorum vitia toleranda esse: et in hanc
sententiam a sapientissimis viris plurima gravissi-
me disseruntur. Transferuntur hi politici ser-
mones ad Ecclesiam, et quidem exaggerantur,
magis parcendum esse dicunt Ecclesiae, quod dis-
sidia in Ecclesia plus periculorum conscientiis
asserant, et difficilius sanari possint.

Etsi autem hi politici sermones suum habent
locum, tamen sciendum est, hanc gubernatio-
nem longe dissimilem esse humanis imperiis. Ha-
bemus regulam quatenus ordinariae potestati in
Ecclesia parendum sit, et quando adversari ne-
cesse sit. Generalis regula est et immutabilis:
Quandocunque gubernatores Ecclesiae tradunt
impiam doctrinam, necesse est eis adversari, re-
futare impiam doctrinam, profiteri ac proponere
veram. Haec regula sumitur ex primo et secundo
praecepto: Non habebis deos alienos· Item:
Non usurpabis nomen Dei vane. ltem ad Galat.
1.: Si quis aliud Evangelium docet, anathema
sit. Etsi igitur politici viri aegre serunt turbari
concordiam, tamen si ordinaria potestas dissentit
a veritate, necesse est anteferri veritatem. Haec
regula in genere praecipit omnibus docentibus
lianc fidem, ut Paulus inquit: Hoc requiri, ut
fideles simus. Quare etiamsi loannes tantum in
communi vocatione serviisset, tamen errores sv-
nagogae taxare eum oportuisset, ut taxabant haud
dubie tunc Zacharias, Simeon et alii.

Sed alia quaedam est peculiaris vocatio pro-
phetica, qua Deus insigues mutationes efficit, ut

3*

