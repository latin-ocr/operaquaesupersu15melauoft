103

et Apostolos, nondum vituperat cultus Iudaicos.
Omnes gentes et coetus, ut Mahometistae et aliae
invocantes Deum, sine verbo tradito per Prophe-
tas et Apostolos, invocant quod nesciunt. Etsi
autem breve dictum est, tamen copiosissimam do-
ctrinam continet, et coecitatem totius mundi ar-
guit. Maxima pars hominum religiones in spe-
ciem colit, propter consuetudinem, sic Alexan-
der, lulius, Augustus, et similes, sentiebant
moribus communibus obtemperandum esse. Ta-
les omnes fatentur se nescire quid adorent, faten-
tur se nescire, an Deus curet, iudicet, et exau-
diat homines. Alii sunt, ut Plato, Cicero, qui
moventur ratione, ut sentiant Deum esse aliquam
mentem aeternam, sicut Plato dicit, causam boni.
Sed tamen quae sit, quomodo velit invocari, et
exaudire, ignorant. Ergo cum clamant ad Deum,
mox obstrepunt eis dubitationes, quae res sit Deus,
an singulos respiciat, an te invocantem exaudiat.
Similis est coecitas in Maliometistis, imo et omni-
bns ignaris Evangelii. Ut in Creta insula dicitur
fuisse Iovis statua sine auribus: ita omnes gentes
ignarae Evangelii in invocatione dubitant, qnam
rem alloquantur, surdamne, an intelligentem,
curantem, audientem, vere efficacem et salvan-
tem homiues. Etsi autem haec in humanis men-
tibus dubitatio non obscura est, nec latet morbus,
tamen stupor tantus est, ut non cogitemus, quid
et quantum sit mali. Discamus ergo agnoscere,
deplorare et fugere hanc pestem, et confugiamus
ad lucem, in qua se Deus aeternus patefecit, ad
verbum traditum per ProphetaS, Christum et
Apostolos, ut vere invocemus Deum, sequitur
erge.

[Vos adoramus quod scimus.

Id est, nos scimus voluntatem Dei non con-—
spici sine ipsius revelatione, sicut supra dictum
est: Deum nemo vidit unquam ‚ sed fitius qui est
in sinu patris, ipse enarravit nobis. Scimus item,
nolle eum, ut nos ipsi fingamus de eo opiniones
nostro iudicio, aut excogitemus cultus. Ideo ac-
cipimus id verbum in quo se patefecit, et hunc
Deum aeternnm, sapientem, bonum, iustum,
iudicem, et patrem lesu Christi invocamus, qui
et pollicitus est nobis salutem propter filium,
quem mirabili et inenarrabili consilio pro nobis
victimam fecit. Propter hunc scimus certo nos
respici, exaudiri, et salvari, scimus hanc vocem

PHIL. MEL. SCRIPTA EXEGETICA·

104

Evangelii primam unam et perpetuam esse in
Ecclesia, traditam certis testimoniis per Prophe-
tas, Christum et Apostolos.

Haec quae nunc recito, et quae certe hic
Christus dicit, quotidie in invocatione animo in-
tuenda sunt. Discernenda est tua invocatio ab
Etlmicorum, Iudaeorum, Mahometistarum cla-
more, qui interrogati, omnes faterentur se invo-
care surdum Deum, ac dubitare quae res sit Deus,
et quae sit eius voluntas, et an audiat hominum
vota, an afficiatur nostris miseriis, faterentur item
se nulla habere certa testimonia suae doctrinae,
nec unde aut quomodo propagata sit, nec scire an
promiserit Deus se exauditurum esse, aut quo-
modo velit esse placatus. Ergo ab horum invo-
catione te seiungas, et te ad totam Ecclesiam Pa-
trum Prophetarum, et Apostolorum adiungito,
per hos cogita verbum certo testimonio traditum
esse, et hunc esseDeum, qui se patefecit per suum
verbum, agnoscas et fatearis. Hic Deus nec mu-
tus est , nec surdus, locutus est initio cum Patri-
bus et Prophetis , exhibuit et alia certa et eviden-
tia testimonia, ut resuscitatis mortuis, et clara
vocenobis omnibus de filio praecepit: Hunc au-
dite. Deinde nec surdus est, sed vere vult pro-
pter filium exaudire, et salvare, et credentes
sciunt se non salli. Haec omnia quotidie in in-
vocatione cogitanda sunt, intuenda testimonia
Ecclesiae tradita inde usque ab initio.

Hoc ipsum docet patrum precati0‚ Deus
Abraham, id est, te Deum invoco, qui Abrahae
tradidisti certo testimonio verbum tuum, quo et
testatus es te exauditurum esse, huius verbi fide
te invoco, et credo me audiri, respici, nec in-
voco ut caeteri, ignorantes verbum Abrahae, ut
Aegyptii, aut alii, nescientes quid sit Deus, quo-
modo velit agnosci et coli, an promiserit aliquid
de sua voluntate. Addidit igitur Deus et in primo
praecepto testimonium, quo vult agnosci, cum
ait: Ego sum Deus, qui eduxit te de terra Ae-
gypti, sic semper aliquod certum testimonium
proposuit. Sed omnia referantur ad summam,
id est, ad filium, hunc nos intueamur, sicut
dixit: Qui videt me, videt et patrem. Hunc igi-
tur Deum invoca, qui se, et per filium patefecit,
et promissionem misericordiae, et salutis per
ipsum edidit, et propter eum praestat, ideo se-
quitur,

