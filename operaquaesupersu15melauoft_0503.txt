989 XIII.

suscitatis aliis , se redditurum esse vitam homini-
bus, et iudicaturum esse omnes homines.

Haec simplex enarratio ostenditPaulum con-
cinne accommodasse generale dictum de verbo et
fide ad hoc verbum, et ad fidem de mediatore.
Ac illi quidem ‚ qui recte intelligebant legem,
sciebant in lege significari mediatorem, et statim
initio editam esse promissionem gratiae de media—
tore, nec posse incoari obedientiam, nisi in corde
praeluceat fide accipiens reconciliationem, et ac-
cedens ad Deum fiducia mediatoris.

Prope est verbum in ore tuo.

Antea prohibuit dubitationes: Ne dixeris,
Quis ascendet in coelum etc. Nunc addit adse-
verationem ‚ et expresse deducit nos ad verbum a
Deo traditum, et loqui eum de verbo patefacto,
quod auribus et cogitationibus accipimus, mani—
festum est, quia inquit: Verbum quod est in ore
tu0. Postea inquit: Quomodo praedicabunt, nisi
missi fuerint. Ac verum est huic verbo vocali
adesse ipsum filium Dei λόγον, et per vocem in
cordibus efficacem esse, et regnare in Ecclesia,
sicut alibi dicitur: Evangelium est potentia Dei
ad salutem etc. Item: Ego vitam aeternam do
eis etc. Item: Sanctifica eos in veritate, sermo

tuus est veritas.

Corde creditur ad iusticiam.

Nunc absolvit antithesin iusticia legis et
iusticiae fidei, ubi definitiones utrinque pruden-
ter considerandae sunt.

Iusticia legis est facere legem, ut supra dixit.
Hic sermo est νομικὸς, et imitantur hunc sermo-
nem politica consuetudo et philosophia de iusticia
universali, ut Theognis quoque dicit:

Iusticia iu sese virtutes continet omnes.

Intelligendum est antem discrimen inter iu-
sticiam legis et iusticiam fidei.

Sed iusticia fidei est credere in hunc Chri-
stum filium Dei crucifixum et resuscitatum ‚ non
otiosum, sed regnantem, propter quein et per
quem vere accipimus credentes remissionem pec-
catorum, reconciliationem, seu imputationem iu-
sticiae, vivificationem, et donationem Spiritus
sancti et vitae aeternae. Haec enim comprehen-
dit Paulus cum ait: Si confessus fueris hunc Ie—
sum esse Dominum, id est. regnantem, colli-

3. ENARRATIO EPtST. PAULI AD ROMANOS. CAP. X.

990

gentem Ecclesiam, ee efficacem per vocem filii
aeterni, si corde credes, quod Deus eum resusci-
taverit, videlicet ideo, ut sit victor mortis, et
nobis restituat iusticiam et vitam aeternam. Et
hac fide inquit hominem esse iustum, cum ait:
Corde creditur ad iusticiam, id est, corde cre-
dens est iustus, habens remissionem peccatorum,
et placens Deo propter mediatorem gratis. Latro
in cruce accipiens remissionem et reconciliatio-
nem est iustus , placet Deo et vivificatur, etiamsi
nec antea fecit legem, neque postea, donec in
corpore vixit, habet integram legis impletionem:
etiamsi fuit incoatio obedientiae. Ita posita an-
tithesi definitionum lusticiae legis et Iusticiae
fidei, Paulus discrimen ostendit.

Omnis qui credit ln eum , non confundetur.

Addit Paulus testimonium sumtum ex Esaiae
Capite 28„ ubi dulcissima promissio de Messia
expresse repetita est: Ecce, ego ponam in Sion
lapidem probatum, angularem, pretiosum in
fundamento, qut credit in eo, non trepidabit.

Utitur metaphora simili in Psalmo: Lapi-
dem quem reprobaverunt aedificantes, hic factus
est in caput anguli. Hanc metaphoram enarrat
Paulus ad Ephes. Item, cum inquit: Aliud fun-
damentum poni non potest, praeter id quod posi-
tum est, quod est Christus Iesus. Hic gestat Ec-
clesiam merito et efficacia, hic redemit eam sua
morte, et est mediator et intercessor pro nobis,
offerens sua merita, et est efficax in Ecclesia,
ipse adest ei, et vivificat eam voce Evangelii et

Spiritu sancto.

Quomodo autem beneficia Messiae nobis ap-
plicentur, docet cum inquit: Qui credit in eum,
non trepidabit. Haec congruunt cum aliis multis
similibus dinis, Psalmo Q: Beati omnes qui con-
fidunt in eo, Et Paulus hic universalem parti—
culam addit, sicut et in Psalmo posita est. Saepe
antem dixi, necessariam esse considerationem
particulae Universalis , ut unusquisque se in pro-
missionem universalem includat, nec fingat in
Deo προσωποληψίαν, aut contradictorias vo-
luntates, ac mox repetita est aliquoties Univer-
salis, Dives in omnes quo invocant eum. Et
Dominus inquit: Venite ad me omnes etc. Est
autem mandatum aeternum, ut omnes credaut

in eum.

