347

stranie Evaugelfflm, et confirmante assensionem
in mentibus.

llaec saepe cogitanda sunt, et petendum ‚ ut
Deus regat et confirmet nos Spiritu sancto. Nam
ideo toties haec promissio in hac postrema con—
cione repetita est, ut sciamus Christum velle peti
hoc beneficium ‚ et daturum esse, sicut bic clare
asseverat, quem ego mittam vobis a patre. Et
supra: Non relinquam vos orphanos: Ego rogabo
patrem, et dabit vobis spiritum paracletum. Mens
humana per sese plena est caliginis, et facile la-
bitur, et aberrat, et diabolus obiicit multa spe-
ctra, et variis modis abducit homines a Deo.
llaec pericula nemo sine Spiritu sancto cavere
potest. Ideo hunc paracletum veris et ardentibus
votis dari nobis petamus, et vere datur petenti-
bus, ut affirmat Christus: Quanto magis pater
vester qui iu coelis est, dabit Spiritum sanctum
petentibus.

Qui a patre procedit.

litsi articulus de essentia Dei, et de tribus
personis, aeterno patre, et filio, et Spiritu san·
cto impervestigabilis est, et homines profani, ut
Samosatenus, ludaei, mahometistae, et alii in-
numerabiles clamant absurdas opiniones esse,
quod profitetur Ecclesia, filium natum esse ex
substantia patris aeterni, coaeternum, ὁμοούσιον,
et Spiritum sanctum ab utroque procedere. Ta-
men quia Deus claris et certis testimoniis ipse sese
sic patefecit, ac voluit discerni Patrem, Filium,
et Spiritum sanctum , necesse est nos hanc doctri-
nam amplecti, et reverenter assentiri, etiamsi
diabolorum et hominum sapientia fremens absur-
ditate offenditur.

Curinquies, proponit nobis Deus articulos,
quorum verba etiarnsi utcunque imitamur, tamen
rerum nullas imagines cogitare possumus? Audio
filium dici λόγον, sed qualis est ille λόγος, cum
sit persona? Audio discrimen esse inter nasci et

procedere, agnosco diversa verba, sed rem pro— ,

pius videre cuperem. Excruciant hae quaestiones

humanam mentem, sed quanquam modus esse Ἰ

harum descriptionum, et cogitationum debet, ta-
men sciamus Dei voluntatem esse, ut sic agnosca-
tur divinitas. Filius est factus redemtor et victi-
ma , liunc certe pater aeternus vult agnosci. Imo
pronunciat homines ita iustos, et haeredes vitae
aeternae, si propter hunc filium credant sibi do—
nari remissionem peccatorum et vitam aeternam.

PIIIL. MEL. SCRIPTA EXEGETICA.

3 voluntatis est amor.
ἢ vult et amat eum, ac vicissim filius intuens pa-

 

348

Misit et Spiritum sanctum visibili specie, ut dis-
cernamus eum a patre et filio, et credamus eum
mitti in pectora nostra, ut nos regat, et lucem,
iusticiam et vitam aeternam in nobis incoe't.
Proprium filii beneficium est, quod est redemtor,
proprium Spiritus sancti mitti in pectora creden-
tium. Cum haec immensa bona quodam discri-
mine personis attributa sint, vult certe personas
aeternus pater agnosci et invocari. lmo Chri·
stus dicit: Qui non honorat filium, non honorat
patrem,

Sciamus ergo non negligendam esse, nec si-
lentio obruendam doctrinam de tribus personiS,
sed reverenter earn cogitemus et recitemus, et
tantum de ea quaeramus, quantum Deus patefe-
cit. Patefecit autem ea quae in invocatione exer-
ceri voluit‚ quoties* invocamus, vult nos filium
intueri, et propter eum petere remissionem pec-
catorum, vult item peti, ut gubernemur Spiritu
sancto, Ilaec discrimina semper in invocatione
incurrant in mentem et in oeulos.

Deinde pie cogitemus, quomodo patrem,
aeternum filium et Spiritum sanctum doctrina
Evangelii discernat. Ae notum est haec discri-
mina tradi: Pater ab aeterno intuens sese gignit
filium, qui est imago aeterni patris, Filius est
genitus, et est imago aeterni patris, Spiritus
sanctus procedit a patre aeterno et a filio.

Hic iam quaeritur, quid interest inter nasci
et inter procedere? aut quid omnino significat il-
lud procedere? Haec ita declarantur docendi cau-
sa. Si bominum natura incorrupta esset, consi-
deratio eius magis nos erudiisset de Deo. Sed
sumamus tamen aliquo modo exempla ab homi-
num natura. Duae sunt facultates animae, facul-
tas intclligens, et facultas volens. Intelligens
gignit imagines cogitando ‚ volens babet impetus,
sicut cor gignit spiritus, sentit amorem, laetitiam,
et alios affectus. Ab his exemplis sumitur decla-
ratio. Cum filius vocetur λόγος, gignitur cogi-
tando. Est autem cogitatio imago rei cogitatae,
λόγος igitur dicitur filius, quia filius est imago
patris.

At Spiritus sanctus dicitur procedere, quia
Intuens igiturpatet· Filium,

trem ‚ vult et amat eum. Hoc mutuo amore ‚ qni
proprie est voluntatum, procedit Spiritus sanctus,

, qui est agitator ab aeterno patre, et filiocoae-

