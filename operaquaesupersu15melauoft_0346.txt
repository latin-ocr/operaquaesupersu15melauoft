575 ruffi. MEL. SCRtPTA ExEGETch. 676

prodest scire, ut teneamus consolationem contra
opinionem meriti, item contra illum populum,
qui sibi falso arrogat titulum Ecclesiae, propter
iusticiam legis etc. Necesse est enim nos statuere,
quod sitEcclcsia electa ‚ non propter dignitatem et
merita humana, non propter iusticiam legis, non
propter autoritatem humanam, non propter prae-
rogativam successionis. ldem sciendum est, quod
illa Ecclesia , quae titulum habet , persequitur
veram Ecclesiam. Quare initio monet esse ali-
quam electam Ecclesiam , ut intueamur et agnos-
camus veram Ecclesiam.

Statim autem attexit de vocatione, ut dedu-
cat nos ad verbum ‚ et hic monet vocationem non
esse irritam. Sed Deus huic suae vocationi vere
adest, iustificat et glorificabit vocatos. Vult igi-
tur nos intueri vocationem, ac meminisse, quod sit
divinitus facta, ut in ea perseveremus, quia Deus
huic suae vocationi et suo verbo adfuturus est.

Quid igilur dicemus?

Septimum argumentum occurrit Praecipuae
quaestioni, sumtum est enim ab obiecto et causa
pavoris. Nam causa pavoris et desperationis est,
quod inter afflictiones etiam terret nos conspe—
ctus nostrorum peccatorum, et iudicamus Deum
nobis irasci.

Huic quaestioni hic medetur Paulus, et osten—
dit aliud obiectum apprehendendum esse, et sic
argumentatur: Deus testatur se nobis esse propi-
cium dato filio, et quidem ille assidue pro nobis
interpellat, Ergo non abiiciamus fidem et spem
liberationis. Quid dicemus ad haec? id est, quid
amplius, aut maius ad consolationem proponi
potest, quam quod habemus Deum faventem?
Id amplificat addito pignore gratiae ‚ scilicet,
quod dederit pro nobis silium. Et clare addit,
ne peccata deterreant nos: Quis accusabit? quasi
dicat: Etiamsi sentimus nos indignos esse, et
adhuc habere peccata, et ingentem infirmitatem
ac immunditiem, tamen nemo accusabit nos,
postquam propter pontificem Christum iusti, id
est, accepti sumus. ldeo inquit: Deus est qui
iustificat, idest, iustos pronunciat. Et iustificat
nos propteqiuterpellantem Christum.

lta amplificat hanc sententiam mentione me—
diatoris Christi, ac facit mentionem primum
Mortis, deinde Resurrectionis, tertio Regni,
quarto pontificatus. Haec breviter commemorat,
quae tamen non sunt obiter tanturn aspicienda.

 

Primum de morte et sacrificio concionatur,
ut admoneat summam contumeliam esse, ullum
peccatum pluris facere, quam hoc sacrificium.

Secundo , Christus resurrectione sua vicit
universam diaboli potentiam. Hanc victoriam
sciamus efficacem esse, et nobis quoque pro—
futuram.

Tertio, regnum non est otiosum: Sedet ad
dexteram patriS, et potentia divina credentes ser-
vat, sustentat et vivificat, modo ne deficiamus
ab eo.

Quarto addit pontificatum et intercessionem
Christi. Nec vero ulla est dulcior consolatio,
quam agnoscere Christum pontificem, et inter—
pellatorem esse pro nohis. Esset autem adversus
pontificatum Christi, contumelia, si existimare-
mus eius intercessionem irritam esse. Item, si

nostram invocationem non adiungeremus ad eius
intercessionem.

Quis igilur separabit nos?

Conclusio est proximi argumenti. Cum Deus
tantopere diligat nOS, nequaquam abiiciet nos,
etiamsi sumus infirmi, et exercemur omni genere
afflictionum. Nam dilectionem Dei vocat, qua
Deus nos diligit, sicut postea interpretatur ipse
Paulus: Propter eum, qui diligit nos. Repetit
enim Paulus in fine consolationis hanc propriam
et principalem Evangelii vocem, quod Deus dili-
gat nos, quia est efficacissima consolatio in omni-
bus afflictionibus, imo in omni invocatione, sed
procul posita snpra cordis humani sensum, quod
est plenum dubitatione et pavore, et non audet
statuere nos diligi a Deo. Exaggerat igitur Pau-
lus hanc consolationem multis verbis, quasi dicat:
Non frangat vos magnitudo afflictionum, sed hanc
consolationem in omnibus terroribus intuemini,
quod Deus certo vos diligat. Nec est opus pro—
lixa interpretatione in hac particula, sed in vita
et in invocatione discamus, quod requirat Deus,
ut statuamus nos diligi, et exuscitemus nos, et
hac fide vere invocemus eum.

Admonendi sunt hic lectores, de ineptis
quaestionibus, hocloco agitatis. Disputaverunt
enim Scliolastici, An iustus possit amittere, suas
virtutes, cum Paulus dicat: Quis separabit nos a
dilectione? Quasi hoc velit, Quomodo poterimus
amittere nostram dilectionem? putabant enim
dilectionem interpretandam esse de nostris virtu-
tibus, hoc est, de dilectione, qua nos diligimus

