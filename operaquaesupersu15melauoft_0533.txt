1049 XIII.

et Manichaeis historiis. Cum autem tales gestus
de industria simulati sunt, ut facile deprehendi-
tur simulatio, digni sunt odio, quia sunt mani-
festa mendacia. Cum vero diaboli sic cient mem-
bra ignorantium , quid agant, praestigiae et insi-
diae diabolicae intelligendae et detestandae sunt.

Sed in ipsis dogmatibus multo plures sunt
κολακειάι. Has existimo hic proprie nominari
χρηστολογίας. Sunt autem ubique obvia exempla.
Grata erat oratio Rusticis tempore seditionis, cum
turbulenti doctores vociferentur Christianam li-
bertatem esse, non pendere legitima tributa do-
minis et magistratibus. Ad Anabaptistas multos
ignavos attrahit blandum dogma, cum audiunt
se ibi alienis facultatibus frui posse. lta multos
culinae attraxerunt ad monasteria. Nunc quoqne
blandum dogma est Antinomorum, qui dicunt
perseverantes in delictis contra conscientiam,
tamen Deo placere, si interea fingant se credere
Evangelio,

Denique late patet res, Placent assentationes,
quia amamus nos ipsos et vitiis nostris favemus, de-
lectamur ergo iis, qui adfectus nostros adsumunt,
et nos laudant. Nec difficile est considerare, quas
opinione5‚ quos homines illi probent, quibus quis-
que servit, et easdem opiniones et eosdem homines
ornare, contraria vero vituperare. Et notus est
versus: Nempe cocus domini debet habere gulam.
Cumque opes et potentiam haec simulatio adferat,
usitata est in aulis et in Ecclesiis. Quam multi
contra conscientiam tetra idola adorant et defen-
dunt, et iniustam saevitiam, quae exercetur con-
tra innocentes, laudant et adiuvant, ut Princi-
pum aut populi favore crescant.

Apud Esaiam cap. 30. gravissime accusan-
tur utrique, et populus, qui non vult audire nisi
adsentatores, et ipsi doctores qui cupiditatibus
dominorum serviunt, Loquimiui nobis placentia,
videte nobis errores. Haec mala semper in mundo
usitata fuisse et esse res ipsa ostendit. Monet
igitur Paulus, ut caveamus, ne decipiamur χρη-
στολογίαις, et sic nominat artificiosas adsentatio-
nes, quae pertinent ad vitium pugnans cum veri—
tate, videlicet ad blanditias omnes decipiendi
causa simulatas.

Sed εὐλογίαι Ebraea phrasi significant bene-
dictiones, id est, bonas imprecationes et dulces
promissiones , ut monachi promittunt salutem
animarum pro sacrifisiIs Missae, ut nominant.
Hoc artificio confirmata est invocatio mortuorum

3. ENARRATIO EPIST. PAULI AD ROMANOS. CAP. XVI.

 

1050

hominum , ut invocantibus Annam promissae
sunt divitiae, Georgium victoriae, et aliis attri-
buitur aliornm morborum sanatio. Papa damnat
omnes, quiadversantur idolis et erroribus pontifi—
ciis: et nunc monachi incendunt reges et princi-
pes coutra veritatem his promissionibus, si op-
primant hanc doctrinam, quae sonat in Ecclesiis
nostris, Deum daturum esse ipsis ingentia prae—
mia, victorias et nova regna et mundos alios.
Tales promissiones hic nominari proprie
ei').071'agiutlico. Hae plus valent quam simplices
blandtiae, quia additur adseveratio de praesen-
tia Dei, de praemiis et de poenis. Hac adseve-
ratione etiam absurda dogmata saepe confirman-
tur, quae non blandiuntur rationi, quia sunt
quaedam monstrosa ingenia, quae gignunt et de-
fendunt, seu ambitione, seu tantum naturae per-
versitate opiniones pugnantes cnm omnium sano-
rum iudiciis. Talem novi esse Thammmum, qui
adhuc passim vagatur, qui contendebat eum, qui
iurasset se facturum esse iniustam caedem, opor-
tere eam caedem facere. Postea defendebat stoi-
cam necessitatem, adfirmabat omnia necessario
fieri, bona et mala. Etcum obiiceretur, Deum
non esse causam peccati, ille respondit, Deum
non teneri sua lege, sed velut tyrannum facere
quicquid vellet. Cohorresco hos furores recitans,
non igitur addam plura exempla, sed qui talia
absurda defendunt ‚ cum desunt eis argumenta,
decurrunt ad fulmina execrationum, maledicunt
discentibus. Sed de talibus execrationibus seu
maledictionibusiniustistenendum estdictum Psal-
mi 108.: Maledicent illi, et tu benedices,
praemuniamus autem nos adversus omnes
corruptelas doctrinae his duabus rebus. Diligen-
tia recte discendi, et ardenti precatione. De priore
modo inquit Paulus: Attende lectioni, doctrinae
et consolationi. Et ad Colossenses: Sermo Chri-
sti habitet in vobis opulenter inomni sapientia,
et docete et emendate vos mutuo. Hae duae
gravissimae admonitiones semper in conspectu
sint, et diligenter considerentur. Primum no-
minat Paulus lectionem, quia doctrina Ecclesiae
dissimilis est philosophicis doctrinis. Initium
Arithmeticae non est a lectione, sed a noticia na-
turali numerorum , sed decretum de filio Dei: et
de reconciliatione et restitutione vitae aeternae,
omnibns creaturis ignotum suit ante patefactio-
nem, in qna ipse filius Dei promissionem gratiae
ex sinu aeterni patris protulit. Hanc autem

