1N EVANGELIUM

IOANNIS

ΠΡΟΛΕΓΟΜΕΝΛ.

De discrimine Legis et Evangelii.

Initio enarrationis Evangeliorum necesse est
dici de discrimine Legis et Evangelii. Sed hoc
ipsum tradit loannes statim in primo capite. Nam
et ipse iudicavit necessario in Ecclesia hoe discri-
men tradendum, propagandum, et conservan-
dum esse. Quod nisi extet et conspiciatur, hor—
rendas tenebras de summa doctrinae, de benefi-
ciis Christi, de vera invocatione, de fide, ne-
cesse est sequi. Quare Deo gratias agamus, quod
hanc lucem Ecclesiae suae restitnit, ut verum
discrimen Legis et Evangelii intelligatur, et pre-
cemur eum, ut mentes nostras accendat, ut tanto
munere in invocatione Dei, et exercitiis fidei,
grati utamur. Differam autem doctrinam de hoc
discrimine ad enarrationem eius loci in 1. cap.:
Lex per Mosen data est, gratia et veritas per Ie-
sum ChrIstum sacta est.

[It autem ab initio mundi Ecclesiae traditae
sunt promissiones de Messia‚ quem aeternus pa·
ter pro nobis voluit fieri victimam ‚ et quem vo-
luit esse redemtorem et salvatorem generis hu-
mani. Et promissiones illas Patres et Prophetae
omnibus temporibus, donec ipse Messias venit,
propagaverunt. lta postea Apostoli testantur
hunc Messinm exhibitum esse, et ipsius recitant
doctrinam, mortem, et resurrectionem.

Hoc consilio Ioannes et hanc historiam con-
scripsit, ut in Ecclesia testis esset de exhibito
Masta, et mortem et resurrectionem eius expo-
neret, et beneficia monstraret, propter quae li-
berantur a peccato, ab ira Dei, et donantur vita
aeterna. Haec est huius historiae summa, sicut
ipse Ioannes sapienter monet de summa et scopo
consilii, cap. 20.: Haec scripta sunt, ut credatis

quod lesus est Christus, et ut credentes vitam ha-
beatis in nomine eius.

Et quoniam testis est Ioannes tantae rei, et
monstrat autorem vitae aeterna, quaedam de ipso
loanne recitanda sunt. ’

De Ioanne.

Ex caeteris scriptoribus historiae evangelicae
apparet Ioannem fuisse filium Zebedaei, et fra-
trem eius Iacobum , qui ab Herode interfectus est,
anno quarto post resurrectionem Christi, ut an-
notavit Eusebius. An fuerit natus ex sorore Ma-
riae ‚ non constat, sed tamen cognatas fuisse con-
sentaneum est. Quod vero Christus commenda-
vit ei matrem, etsi exemplum ad omnes pertinet,
tamen significatum arbitror, hunc inter Aposto-
los diutissime gubernaturum Ecclesiam. Hanc
ei matrem praecipue Christus voluit esse curae,
ac scribit Sophronins 68. anno post resurrectio—
nem Christi loannem esse mortuum Ephesi, vi-
delicet, tertio Traiani anno, cum caeteri Apostoli
et Paulus multo ante extincti essent. Docuit igi-
tur non exiguo tempore, videlicet annos circiter
67, Interim et exulavit aliquandiu sub Domitiano,
cuius actis rescissis sub Traiano , Ephesum rediit.
Auditores post se reliquit Ignatium Episcopum
Anfiochenum, Polycarpum Episcopum Smyr-
naeum , et Papiam Episcopum Hierapoleos.
Quanta messis Evangelii, quanta Ecclesiae felici-
tas fuit, tam longo tempore audire Apostolum et
eius discipulos? Sed tamen hoc ipso tempore
multi fanatici doctores passim vagati sunt: iam
Ebion et Cerinthus turbarant Ecclesias, qui con-
tendebant in Christo esse tantum humanam natu—
ram, ad hos reprimendos et refutandos Ioannes
scripsit Evangelium suum, ut testaretur clare et
expresse, in Christo duas esse naturas, divinam
et humanam, unitas ita, ut sit una persona Chri-
stus filius Dei, et mediator noster. Recitantur

