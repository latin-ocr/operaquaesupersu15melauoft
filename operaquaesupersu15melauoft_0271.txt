525 XIII.

Dei regnante, qui adest nobis tanquam dux, et
Spiritum sanctum impertit: Non enim cogitandum
est Christum regnare otiosum sicut fingunt Poe-
tae, lovem otiosum in coelo convivia agitare.
Tales sunt tenebrae in mentibus hominum de Deo.
Sed hi errores luce Evangelii et fide emendandi
sunt. De his fidei exercitiis, et de vera invoca—
tione quid possunt dicere adversarii nostri, qui
pro Evangelio de fide, docent nos Pyrrhoniorum
philosophiam de dubitatione.

De tertia quaestione. Haec minus explicata
est in veteribus quam priores, cum sit maxime
necessaria. Manet in renatis ingens imbecillitas,
minus timent Deum, quam oportuit, non ardent
fide et dilectione, interdum quaerunt humana
praesidia aliter, quam concessum est, errant, sunt
negligentes in officio, fiunt insolentes in secundis
rebus ‚ habent immoderatos affectus ‚ amores,
odia, appetunt inconcessas voluptates, in affli—
ctionibus fremunt adversus Deum , dubitant de
misericordia Dei, anguntur diffidentia, inflam-
mantur iniusta cupiditate vindictae, non ardenter
student gratitudinem suam Deo declarare, non
agunt gratias flagranti pectore pro tot beneficiis, non
satis magni aestimant Evangelium, frigide adiu-
vant Evangelii propagationem, non afficiuntur
publicis calamitatibus Ecclesiae et Reipublicae,
non faciunt vota pro Ecclesia, pro Principibus,
incenduntur iniustis studiis quaerendarum opum,
honorum, potentiae, invident aliis quos vident
antecellere virtute, aut aliis bonis, et aemula-
tione. Interdum scandala excitant: sicut aemu-
latio contumaciam peperit in sorore Moisi et Aa-
rone. Haec non sunt levia mala existimanda, sed
sunt vitia pugnantia cum lege Dei, et digua morte
aeterna, et oriuntur a magnis pestibus et peccato
originis, videlicet ex ignoratione Dei, et aver-
sione humanae voluntatis a Deo, de quibus vitiis,
cum inquit Paulus:⁴ Sensus carnis est inimicitia
adversus Deum, non levem deformitatem descri-
bit, sed ingens et atrox malum. Constat igitur
neminem legi Dei satisfacere praeter Christum, et
in sanctis manere vitia pugnantia cum lege Dei,
quae sunt peccata digna aeterna morte, nisi con-
donentur. Hoc cum ita sit, non tantum in scho-
lis, sed in omnium piorum mentibus haec quae-
stio perpetuo agitatur, et non vulgaria pericula
et certamina movet: An Deo placeat, et quomodo
placeat imperfecta et contaminata obedientia.
Ideo necesse est pios de hac quaestione recte do·

2. COMMENTARII ΙΝ EPtST. PAULI AD ROMANOS.

526

ceri in utramque partem. Hypocritae‚ ut est
naturae infirmitas, sibi placent, admirantur suas
virtutes, extenuant naturae infirmitatem, ac pu-
tant se sine peccato esse, et legi Dei satisfacere,
se dignos esse vita aeterna, ac mereri vitam aeter-
nam. Tales sunt non modo hypocritarum cogi-
tationes, sed omnium hominum iudicantium se-
cundum rationem. Sic Plato, sic Cicero dispu-
tant de immortalitate animae, puriores animas,
quae minus habent contagii a corporibus, hoc
est, quae modestius vixerunt, subvolare in aethe-
ra, sed pigriores, quae plus contagii a corpori-
bus habent, hoc est, quae voluptatibus corporis
se inquinaverunt, humi circa sepulcra vagari.
Quid aliud reipsa dicunt Monachi, cum iactitant
merita sua? Etsi autem ratio humana non aliter
iudicat suo lumine, tamen verbum Dei testatur
neminem legi satisfacere, accusat homines confi-
dentes propria iusticia, et proponit mediatorem
filium Dei, necesse est igitur arrogantiam et secu-
ritatem hypocritarum reprehendi‚ Rursus pavi-
dis conscientiis opus est vera consolatione, ut
discant Deo non placere diffidentiam, sed fidem:
discant idem quomodo vita, mores, seu opera
placeant: nam baec quoque placere oportet. Pe-
trus in cymba perterrefactus, inquit: Exi a me
Domine, quia peccator sum. Etsi in ea conster-
natione animi, quid diceret, non attendit, tamen,
ut fit in subitis motibus, sine simulatione expres-
sit, quod animus sentiebat, fugiebat Deum, in-
tuens suam indignitatem: sic omnes homines con-
specta indignitate sua, fugiunt Deum, et putant
se recte facere , quod indigni nolint ad Deum ac-
cedere. Hunc errorem infixum humanis animis
reprehendit vox Evangelii, quae iubet accedere
quanquam indignos, sed fretos mediatore filio Dei.
Etsi igitur necessaria est nova obedientia, ut di-
ctum est, ac iusticia bonae conscientiae, tamen
renati non satisfaciunt legi, et manet in eis mor-
bus originis: qui, ut saepe iam dictum est, ne-
quaquam existimetur leve malum ‚ et llic morbus
gignit innumerabiles pravos affectus. Haec curn
sint vitia digna morte aeterna, renati etiam post
conversionem, non sunt iusti, id est, accepti
Deo ad vitam aeternam, propter proprias virtu-
tes, sed per misericordiam gratis, fiducia media-
toris Christi. ltem non merentur vitam aeter-
nam suis operibus seu virtutibus. Sed statuere
debent se fieri haeredes vitae aeternae propter
Christum gratis fide: etsi fidem, ut dictum est,

