s,

785

quam opus est, quam in alteram, in qua plus
est audaciae. Quod utinam in hoc negotio con—
sideraretur, quod periculi plenum est. Verba
eius adscribam, si quis forte praeceptum hoc
magis amabit propter tanti viri autoritatem:
κράτιστον μὲν τῆς ἀκμῆς τῶν καιρῶν τυγχάνειν,
ἐπειδὴ δὲ δυσκαταμαθήτως ἔχουσιν, ἐλλείπειν
αἱροῦ, καὶ μὴ πλεονάζειν, αἱ γὰρ μετριότητες
μᾶλλον ἐν ταῖς ἐνδείαις ἢ ταῖς ὑπερβολαῖς
ἶσχνοῦσιν.

Quod si virtus vere est mediocritas quaedam,
iuxta proportionem geometricam, ut sentit Ari-
stoteles‚ natura nos ipsa hoc docet, defectum ma-
gis congruere mediocritati, quam exuperantiam.
Nam in proportione geometrica medius numerus
propior est minimo quam maximo, quod attinet
ad multitudinem, ut 2. 4. 8. Quis enim non vi-
det quaternarium longius abesse ab octonario,
quam a binario.

Etenim Christus non placuit sibi ipsi.

Addit praecepto rationem ab exemplo Chri-
sti sumtam , quae est satis perspicua. Postea
commendat nobis divinas scripturas , et tradit
praeceptum valde utile de usu scripturarum, cum
iubet, ut per patientiam et consolationem scriptu-
rarum spem teneamus. Magnam vim habet
hoc'praeceptum, si experiamur in tentationibus-

Est enim sententia, non alias revelationes,
non alias illuminationes quaerendas aut expe-
ctandas esse de coelo. Sed cum angimur ad hoc
verbum quod audimus, aut legimus, praescriptum
in sacris libris, respiciendum esse, et sentien-
dum, quod promissiones in genere credentibus
propositae, vere ad nos quoque pertineant. Hoc
verbo fides ac spes erigi debent, et sciendum est,
nobis quoque hic promissam esse consolationem,
ac Deum per hoe verbum efficacem esse.

Quidam fanatici vociferantur nos tribuere
verbis scripturae vim quandam magicam, et ab·
legatis scripturis iubent quaerere voluntatem Dei
in aliis quibusdam cogitationibus. Sed res osten-
dit illos ignorare, quid sit fides. Deus enim vult
in verbo suo quaeri, non extra verbum in huma-
nis imaginationibus. Nec tribuimus verbis ali-
quam vim magicam, sed voluntatem Dei non
posse cognosci, nisi per verbum sentimus. Ita-
que in omnibus afflictionibus decurrendum est ad
verbum Dei, sicut et Paulus ad Ephesios praeci-

Matura. Ormi. V01.. XV.

⁶ xttt. 2. COMMENTARH IN EPIST. PAULI AD ROMANOS. CAP. XV.

786

pit. Nam fides est cognitio voluntatis Dei, cum
sit fiducia misericordiae ac benevolentiae Dei.

Praeterea nihil fallacius est imaginationibus
humanis extra verbum, quod cum e conspectu
summotum est, mens obruitur rationibus, quae
iubent homines desperare. Habent et Iudaei et
Ethnici cogitationes de Deo, et quidem praedi-
cant eum esse bonum ac misericordem. Sed in
agone conscientiae obruuntur argumentis, quae
iubent eos desperare, quia non apprehendunt fir-
mam et certam promissionem, in qua Deus pol-
licetur sese gratis velle ignoscere.

Fanatici iactant spiritum suum, et magnos
motus in animis effici a spiritu fingunt sine verbo
Dei. At Paulus contra aperte ait: Fides ex auditu
est, auditus per verbum Dei. Quare Spiritus
sanctus per verbum afficax est: scd qui secus sen—
tiunt, otiosis animis philosophantur, nec consi-
derant, quomodo conscientiae in veris certamini-
bus erigendae atque consolandae sint.

Paulus coniungit patientiam et spem, ut si-
gnificet quid intersit inter philosophicam patien-
tiam et Christianam. Nam ut discernam plane
et simpliciter. Philosophica patientia est sine
fide et spe auxilii divini. Etsi qua est philosophica
patientia, tamen in iudicio Dei frangitur et su·
perator, cum sentit aeternam iram Dei. For-
tassis in aliis calamitatibus adversus homines ali-
quantulum valet. Est enim obedientia, qua con-
stanter paremus rectae rationi, ne dolore fracti,
aliquid contra honestatem faciamus. At Chri-
stiana patientia duas res continet, Obedientiam
erga Deum, et fidem, quae expectat et sperat
auxilium divinum.

Deus patientiae.

Votum seu precatio est, quae est napaoxem‘*
ad conclusionem huius loci de usu ceremoniarum,
precamur enim utrisque dari studium pacis et
concordiae. Vocat Deum patientiae, quasi dicat:
Deumgpatientinm, hoc est, respicientem patien-
tes et consolantem, sicut saepe alias scriptura
dicit, Psalmo 34: Prope est Dominus his qui tri-
bulato sunt corde, et humiles spiritu salvabit.
Psalmo 10.: Tibi derelictus est pauper, orphano
tn eris adiutor. Psalmo 12: Propter miseriam
inopum, et gemitum pauperum, nunc exurgam
dicit Dominus. Psalmo 145.: Allevat Dominus
omnes qui corruunt, et erigit omnes elisos. Psal-
mo 49.: lnvoca me in die tribulationis, et eripiam

50

