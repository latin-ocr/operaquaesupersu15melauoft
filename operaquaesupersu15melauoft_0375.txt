735 xul.

bant, et iubent dubitare, accedit alia impietas,
invocant sicut gentes, tacite cogitantes apud se,
se non respici, non curari, non exaudiri a Deo,
fortassis etiam abiectos esse. llaec perpetua du-
bitatio est impietas, etiamsi mundus eam non iu-
dicat peccatum.

Quomodo igitur dictum Salomonis intelli-
gendum est: Nescit homo, an amore vel odio di-
gnus sit? Respondeo simplicissime: Salomon
non loquitur de iudicio conscientiae erga Deum,
de gratia vel abiectione, sed de eventibus in hac
vita, hos dicit esse incertos, et bonis et malis
similia accidere in hac vita. Haec incertitudo
offendit EpicureOS, ac movet, ut negent provi-
dentiam. Abel est pius, et tamen trucidatur a
fratre. loannes Baptista interficitur, interim ty-
rannus fruitur omnibus voluptatibus, et multi
impii non habuerunt tragicos¹ exitus. Haec ar-
gumenta collegit Salomon, ut admoneat nos, ne
propter hoc scandalum deficiamus a Deo, neve
ex eventibus iudicemus de voluntate Dei, scd ex
verbo. item, ne pii fiant securi, et exuant timo-
rem Dei, ne fiducia propriae iusticiae aliquid
moveant sine vocatione etc.

De Ecclesia et autoritate verbi Dei.

Saepe disputari solet, quantum tribuendum
sit Ecclesiae sententiis, decretis Synodorum, et
scriptorum dictis. Etsi enim regulam tenemus,
ut verbum Dei amplectamur, tamen cum videan-
tur in apostolicis scriptis occurrere loci ambi-
gui, disputant aliqui potius esse sententias Ec-
clesiae sequendas, quam scripta Apostolorum.

Deinde affingunt autoritatem Ecclesiae ante-
serendam esse verbo Dei, ac posse Ecclesiam mu-
tare tradita in verbo Dei. Citant ad lias opinio-
nes dictum Augustini: Evangelio non crederem,
nisi me Ecclesiae catholicae commoveret autori-
tas. ltaque falso praetextu nominis Ecclesiae pon-
tifices decernunt, et praecipiunt multa pro libi-
dine contra vei-buin Dei, confirmant et stabiliunt
impiam doctrinam, et impios cultus ac plurimos
etiam nunc deterret a vera doctrina Evangelii,
quam profitemur, solum nomen Ecclesiae. ldeo

necesse est de autoritate Ecclesiae recte admoneri ,

homines.
Prursns etiam quaedam petulantiora ingenia,

cum fingunt ex dictis scripturae male detortis no-
vas opiniones, et prorsus aspernantur consensum

verae Ecclesiae, et omnes synodos sine discrimine, Δ

2. COMMENTARII IN EPIST.

πινττ,

ΡΛυιΛ 734,

ΑΙ) ROMANOS. CAP. XIV,
ut cum Servetus rixatur cum Ecclesia omnium
temporum, et depravat dicta de verbo loannis
primo, et quaerit concinniorem, ut ipse putat,
interpretationem. Ut igitur talis petulantia coer-
ceatur, aliquo inodo septiS, ut ita dicam, opus
est Ecclesiae, sicutiveteres synodi et scriptores
allegant prima testimonia ab Apostolis et certis
autoribus accepta.

Tertullianus contra Praxeam inquit, hanc
regulam tenendam esse adversus omnes haereses:
Rectum est quodcunque primum est, adulteri-
num vero, quodcunque posterius. Et quidem
vocat primum, qnod Apostoli certo tradiderunt,
sic enim ipse sese interpretatur.

Irenaeus contra Florinum allegat autorita-
tem superiorum, ac nominatim polycarpi, qui
fuerat auditor loannis Apostoli. lnquit enim,
execraturum fuisse dogmata Florini, si ea audis-
set, et vitaturum locum, in quo illa dicta essent,
tanquan] pollutum.

Basilius allegat nutricem suam, cuius pie-
tatem ait tunc in primis suisse laudatam, et addit
eam accepisse doctrinam a Gregorio Neocaesa—
riensi, qui illo tempore eruditione et miraculis
claruit, et refutavit Samosatenum, ac reliquit
brevem confessionem fidei, quae continet illustre
testimonium de Trinitate, extat autem in libro 7.
Ecclesiasticae historiae.

Origenes allegat Apostolos de baptismo in-
fantum. Ait enim in cap. 6. ad Rom. Eccle-
sias accepisse traditionem ab Apostolis‚ ut bapti-
zentur infantes. lli recte allegant autoritatem
Ecclesiae. Quare ordine dicam, quid sit Eccle-
sia, et quod audienda sit, ac probatis testimoniis
utendum, et tamen doctrina iudicanda sit ex
verbo Dei, ut maneat summa autoritas verbi,
iuxta illud: Si quis aliud Evangelium docuerit,
anathema sit.

Primum autem cum nomino Ecclesiam, non
intelligo Pontifices, EpiscopOS, et caeteros, qui
probant ipsorum opiniones. Nam hi sunt hostes
verae Ecclesiae, partin] Epicurei, partim idola-
trae manifesti. Sed voco Ecclesiam coetum vere
³ credentium, qui habent Evangelium et sacra-
menta, et sanctificantur Spiritu sancto, sicut
Ephes. 5. describitur Ecclesia, et Ioannis 10.:
<¹ Oves meae vocem meam audiunt.

Etsi autem necesse est, hanc veram Eccle-
siam semper duraoe, quia regnum Christi est per-

 

