609 Xlll.

quae sunt cultus, qui proprie tribuunt Deo glo-
riam, et exerceamus invocationem in omni vita
et omnibus negotiis. Ita crescet ipsa fides, et
Deus dabit alia dona sicut promittit. Quanto
magis pater vester dabit Spiritum sanctum pe-
tentibus. Inde existent etiam alia bona opera.

Non scriplum est aulem propter illum tantum
imputatum fuisse illi, sedetiam, etc.

Insignis locus est, et duo continet. Primum,
quod haec iusticia, de qua concionatur, revelata
sit de coelo, non sit nota rationi aut ex lege. Se-
cundo, quod exemplum iustificationis Abrahae ad
omnes pertineat. Uterque locus continet egre-
giam doctrinam.

Prior enim de revelatione ‚ ostendit discri-
men lusticiae legis ac imputationis, et deducit
nos ad verbum et promissionem, planeque idem
docet, quod loannes in illo dicto: Filius, qui
est in sinu patris, ipse enarravit nobis, quia nec
ratio , nec lex docet aut certos reddit, quod Deus
remittat peccata, praesertim indignis. Item,
quod pronunciet iustos, quanquam non satis-
facientes legi. Est igitur haec promissio, quae
est Evangelium, de remissione peccatorum , et
imputatione insficiae, revelata divinitus, et est
alia sentenna, quam doctrinae legis et rationis.
Quare diligenter hoc loco observandum est, qnoal
inquit: Scriptum est, quod imputetur, quasi di·
cat: Haec voluntas de imputatione non est nota
rationi, sicut lex, sed est alia sententia et nova
revelatio.

Deinde et illud considerandum est, qnod
deducit nos ad verbnm. Non vult nos quaerere
alias illuminationes, sed vult nos a verbo ordiri,
et verbo consolari conscientias et statuere, quod
haec sit certa et rata voluntas Dei, quae iu verbo
proponitur. Sunt igitur repudiandae Anabapti-
sticae et Manicheae imaginationes, quae quae-
runt illuminationes sine verbo Dei, et extra ver-
bum Dei.

Secundo, illud continet egregiam consolatio-
nem, quod hoc loco transfert exemplum iustifica-
tionis ad omnes, et primum docet Abraham esse
formam populi Dei, ut sciamus caeteros iustos
reputari, sicut ipse iustificatus est.

Deinde illud suavissimum, videre quod facit
omnes pares Abrahae, quod attinet ad remissio-
nem peccatorum, et imputationem iusticiae. Nam
donorum est dissimilitudo. Sciant igitur omnes

Menan-ru. Orrn. Vot.. XV.

2. COMMENTARH IN EPIST. PAULI AD ROMAOEOS. cAP. lv.

610

sic se diligi et iustos reputari, sicut testatur Deus
se diligere et iustificare Abraham. Et quod in
illo proposita sunt testimonia veri et magni amo-
ris, id eo factum est, ut sciamus nos similiter di-
ligi et exaudiri. Ad hunc usum accommodandus
est hic locus Pauli ‚ qui transfert ad nos exem-
plum Abrahae.

Et huc referri debet, quod saepe dicimus in-
culcandum esse conscientiis, quod promissiones
sint universales. Hoc cum ita sit, Deus postulat
ac praecipit, ut omnes credant se pariter diligi et
ltlstos reputari.

Postremo non satis est dicere de fide seu
fiducia misericordiae. Sed neccsse est mediato-
rem complecti. Ideo Paulus addidit, imputari
credentibus in eum, qui excitavit lesum a mor-
tuis, qui traditus est propter delicta nostra, et
resuscitatus propter iusticiam nostram. Hic rursus
habes argumentum, quod fides significet non noti-
ciam legis, aut tantum historiae, sed significet fidu-
ciam, quaeapprehenditimputationem, quae fit pro-
pter mediatorem Christum passum et regnantem.

Paulus discernit mortem et resurrectionem,
et cnm fit mentio resurrectionis, intelligatur Re-
gnum et pontificatus Christi: Nam ideo sumus
Christi, quia Christus noster pontifex pro nobis
interpellat apud patrem, ut reputet nos iustos.
Item, quia Christus vivit et regnat, dat Spiritum
sanctum et vivificat, liberat ab ira et aeterna
morte, resuscitabit mortuos. Ac fides utrunque
apprehendit et applicat nobis, videlicet mortem
Christi, et resuscitatum mediatorem, pontificem,
vivificatorem, mortem Christi apprehendit, ut
teneat victimam, quam statuat certum pretium
esse pro peccatis nostris, quia Deus voluit esse
aliquam victimam pro peccato. Et quidem ita
irascitur peccato, ut nulla placuerit hostia, nisi
mors filii. Hoc ipsum testatur et iram Dei ad-
versus peccatum ineffabilem esse, et misericor-
diam erga nos infinitam esse, quod filium pro
nobis fecit victimam.

Est autem non solum mors Christi appre-
hendenda, sed etiam quod resuscitatus est noster
pontifex apud patrem. Vere exaudiat, vere sit
efficax, vere vivificet, det Spiritum sanctum,
iuvet 1108, liberet a morte aeterna, resuscitaturus
sit mortuos, et daturus novam et perpetuam vi-
tam, sapientiam et iusticiam. Haec omnia Pau-
lus complexus est, cum ait: Resurrexit propter
iusticiam nostram.

39

