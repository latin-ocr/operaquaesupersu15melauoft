1267

lloc modo primum persona recipitur, postea
novitas, quain efficit Deus, est iusticia, quatenus
est opus Dei. Sed simul adhuc in nobis manent
multa peccata, ideo persona propter aliud est ac-
cepta, videlicet propter obedientiam mediatoris,
quae etiam est iusticia, et quidem illa iusticia,
propter qnam nos sumus fide accepti. lu hoc
exemplo consideres, quantum caliginis offundat
illa species sapientiae , et quain difficilis sit ex-
plicatio. Sed annitendum est in bonis causis , ut
et confirmationes firmas teneamuS, et quantum
fleri potest obiectiones perspicue solvamus‚- acl
simus memores dicti Aristotelici: Πολλοὶ πλέ-
ξαντες εὖ, κακῶς λύουσι.

 

Non parcendo 601·ΡοΓί ClC·

Vetusta, quae fuit severior, magis amavit
disciplinam et exercitia temperantiae. Aliqui ex-
tenderunt inediam in triduum et plures dies, et
laeserunt corpora. Aliqui etiam affinxerunt talia
opera esse cultus Dei, iusticiam et satisfactionem,
et mereri remissionem culpae et poenae, ut ex-
presse scripsit Thomas. lta multi dupliciter pec-
caverunt, laesione corporum et salsis opinionibus.
Ideo ad Timotheum Paulus gravissimam admoni-
tionem tradit: Corporale exercitium ad modicum
utile est, pietas ad omnia utilis est. Hic exer-
citia ut labores corporis et inediam ‚ quae sibi
quisque suo iudicio sumit, sapienter discernit a
pietate, id est, necessariis cultibus, et loquitur
diserte. Cultus nominat opera necessaria man-
data a Deo, non sic nominat alia opera non man-
data a Deo, sed exercitia, et verecunde repre-
hendit: Ad modicum utilia sunt. Vult intelligi
quis sit eorum usus, et vult modum esse. Ac
quia saepe in Ecclesia stultae et superstitiosae opi-
niones ad illa exercitia accesserunt: multae et
aliorum admonitiones de hac re leguntur. Ex
Athanasio recitatur hoc dictum memoria dignum:
καλὸν ἡ ἄσκησις μετὰ ἀληθοῦς γνώσεως καὶ
συμμετρίας. Bona res est exercitium corporis
cum vero intellectu et congruente modo, id est,
ubi est fides sine haereticis opinionibus Item,
ubi scitur hos labores nostro iudicio sumtos non
esse cultus Dei, non iusticiam, non meritum, et
ubi haec exercitia sunt mediocria, ibi hona res est
haec consuetudo se frenandi, quia tunc consue-
tudo nihil aliud est, quam concinno ordine vi-
vere amat autem natura ordinem.

PHlL. MEL. SCRIPTA EXEGETICA.

 

1258

Erant in carcere multi sancti viri, inter quos
suit vir nobilis Attalus, is reprehendit alium, qui
tantum pane, sale et aqua victitabat, et dixit eum
suo exemplo alios turbare, qui imaginarentur,
sese non esse sanctos, quia non tam duriter vive-
rent. Ut autem illa aetas et corpora laesit, et
superstitiosas opiniones addidit exercitiis, ita
nunc laxatis vinculis traditionum, multi in alte-
ram partem peccant. Non servamus ordinem in
cibo, potu et laboribus. Tempora iusta cibi, po-
tus, precationum, laborum, studiorum fere nemo
servat, et si qni vellent servare, impediuntur
barbaricis oeconomiis. Deinde quam multi sunt,
qui helluantur magna parte noctis, idque faciunt
securius, quia audiunt inediam non esse cultum
Dei. Haec consideranda sunt, et opponenda est
Pauli admonitio peccatis utriusque generis.

Praecipit Paulus honorem habere corpori,
id est, praecipit ordine vivere, et nec inedia nec
helluatione corpora laedere. Sed cur nominat
honorem, cum satis esset, ordine vivite? Sic
loqueretur medicus. Sed Paulus honorem nomi-
nat, ut de causis nos commonefaciat, propter
quas ordine vivendum est. Honos enim primum
et ante omnia est quiddam quod Deo debetur, id
est, agnoscere et fateri, quod fere sit Deus crea-
tor, qni se patefecit misso filio, perfecte sapiens,
verax, beneficuS, iustus, iudex, castus, curans
homines, exaudiens et salvans recte invocantes.

Et ad honorem pertinent haec duo ‚ videlicet,
haec fateri et subiicere nos Deo. Postea cum ho-
minibus honos tribuitur, semper intelligatur tri-
bui propter aliquod divinum, id est, quia ibi
Deus aliquid per sese agit, ut honos debetur Mosi,
Heliae, qnia certum est, eos et missos esse a Deo,
et domicilia Dei esse, et lucere Deum ac agere in
eis. lta intelligatur honos tribuendus esse cor-
pori, quia Deus infundit sese in membra nostra,
in cerebro cogitatione verbi accendit lucem, qua
eum recte agnoscimus, et involvit sese Spiri-
tus sanctus spiritibus cordis, et cerebri et ner-
vorum, et ut flamma nostras flammas purificat
et agitat, ut cum David praeliatur invadens et
prosternens Goliam, mens intuetur Deum, et
cogitat eum adesse in Ecclesia sua, repetit cogi-
tatione promissiones divinas‚ et petit a Deo auxi—

 

· armat nervos in brachiis.

lium divinum. Ita hac cogitatione verbi lucem
accendit filius, et Spiritus sanctus dat robur cordi,
lta corpus Davidis est

 

