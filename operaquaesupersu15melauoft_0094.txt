171

accusabant, sed mirabilius cst, quod sedens in
templo, et inclinans sese digito scribit interram,
et iu hoc gestu perseverat tantisper, dum illi
omnes egrediuntur e templo, tandem ad mulie-
rem conversus, negat se esse iudicem qui con-
demnet, scd dimittit eam, addita voce condona-
tionis, seu remissionis peccati.

ln hac tota historia praecipuus locus est, qui
docet de discrimine ministeriorum, videlicet mini-
sterii legis, quod sancit disciplinam et poenas cor-
porales, et ministerii, quod est proprium Evan-
gelii, scd de hoc discrimine paulo post dicam,
prius enim hoc consideretur, qnod Christus hoc
exemplo docet, non esse suum munus serre sen-
tentias de poenis delictorum, more politici magi-
stratus, nec vult eos, qui sunt in ministerio do-
cendi Evangelii sumere sibi potestatem seu ius
cognoscendi actiones capitales, aut alia forensia
seu iudicialia negotia, quae ¹pertinent ad inris-
dictionem politicam, vult enim esse distincta mi-
nisteria, ne obrepat carnalis imaginatio, quasi
regnum Christi sit externa seu corporalis domina-
tio , seu politia, quae aut ferat novas leges de im-
periis, de divisione rerum, de contractibus, de
poenis, ct disciplina civili, ant permittat liberta-
tem Christianis exsolvendi se vinculis publicarum
legum,

Hanc regulam multis de causis prodest te-
nere, qnod regnum Christi non condat aut mutet
ordinationes seu leges politicas. Quia Christus
non apparuit, ut esset legislator, sed affert alia
aeterna beneficia, doctrinam coelestem de volun-
tate Dei, de remissione peccatorum, donationem
Spiritus sancti, et incoationem novae et aeternae
iusticiae in cordibus credentium. Interim tamen
concedit piis in hac vita corporali uti legitimis
ordinationibus politicis, sicuthac luce, aere, cibo
et potu, et similibus rebus necessariis ad vitam
corporalem. Modo sciant pii, in his non esse
situm regnum Christi, sed discernendam esse ad-
ministrationem politicarum rerum, a ministerio
Evangelii, nec confundenda esse haec ministeria,
sicut Anabaptistae et similes, praetextu ministe-
rii, reprehendunt, ant mutant legitimas ordina-
tiones de decimis, contractibus, aut novas leges
sanciunt de communione rerum, de indiciis, etc.
Aut ut Pontifices Romani, praetextu potestatis ec-
clesiasticae, sibi sumserunt regiam dominatio-
nem, arrogarunt sibi ius adimendi regna , quibus
vellent, et ad alios transferendi, etc. His erro—

PHIL. MEL. SCRIPTA EXEGETICA.·

172

ribus opponendum est hoc exemplum Christi, et
similia dicta et facta, quibus Christus clare refu-
tat talcs imaginationes, ac ostendit discrimina et
fines ministeriorum, videlicet ministerii spiritua-
lis, seu doctrinae Evangelii, et gubernationis po-
liticae, nt simile exemplum Lucae 12. scribitur,
cum Christus cuidam petenti, ut fratrem iubeat
sibi tradere partem haereditatis, respondet: Quis
me constituit iudicem aut divisorem inter vos?

Secunde, quod Christus scribit in terram,
et instantibus Pharisacis respondet: Qui ex vobis
sine peccato est, primus iaciat lapidem in mulie-
rem. Haud dubie hoc toto gestu notat Pharisaeo-
rum hypocrisin , quod falso prae se ferant singu-
larem zelum, quasi valde detestentur et oderint
peccatum, ac iuxta legem velint esse punitum,
cum tamen ipsi non minus sint rei coram Deo et
damnati iudicio legis, quam qui palam et mani-
festo sint peccatores, videlicet, quia sunt sine
poenitentia et metu iudicii divini, item pleni in-
teriori immunditia, vitiosis affectibus et contu-
macia contra legem: igitur Christus omissa mu-
liere ipsis concionatur. Cumque illi ex lege pro-
nuncient, adulteram plectendam esse, vicissim
significat ipsos lege damnari. Quare inquil: Si
quis vestrum sine peccato est, quasi dicat: Quia
legem allegatis, et meam sententiam requiritis,
ego de poena corporali nihil statuo, quia hoc non
pertinet ad meum munUS‚ sit sane mulier secun-
dum legem lapidanda, sed quia meum ministe-
rium spirituale est, iubeo vos legem audire, quae
ex aequo iudicat omnes, qui non agunt poeniten-
tiam, et pronunciat reos irae et mortis aeternae,
Hoc prius agnoscatis, et legem de vobis iudican-
tem audiatis, quam miseram hanc mulierem con-
demnetis.

Hoc et ipso gestu, cum scribit in terram,
velut signo indicat, videlicet admonens eos legis
iudicantis interiorem hypocrisin, et immunditiem
cordis, quam tacite significat a Deo cerni et iudi-
cari, etiamsi homines non iudicant, sicut alibi
concionatur talibus: Vos estis qui iustificatis vos-
metipsos coram hominihus. Deus autem novit
corda vestra. Quod autem in terram scribit,
simplicissime significari existimo, quod simili
phrasi Ieremiae decimo septimo dicitur: Rece-
dentes abs te, in terra scribentur, etc. Quae
phrasis opposita est illi, qua alibi dicitur: No-
mina vestra scripta sunt in coelis, videlicet ut in
terram scribi, significet tales coram Deo non ha-

