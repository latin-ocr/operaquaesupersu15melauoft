1035

PHIL. ΗΕΒ. SCRIPTA EXEGETICAa

1096

ipsi aerem verberare. Utin publica gubernatione facile obtemperent cor oculi, lingua et caetera

aerem verberant doctores, qui de non necessariis
et incertis dimicant, cum interea relinquant ne-
cessaria, ut qui litigant de forma vestis in Litur-
gia: aut in privata vita monachi quaerebant
multos inutiles ritus. Ut abstinentia carthusiana
a carne, prorsus est ae'rem verberare.

Rursus laxare frenum ambitioni, aut male-
volentiae, et tamen prae se serre studium religio-
nis, etiam est ae'rem verberare.

Hae imagines cursus, et pugilum certamen,
pingunt diligentiam prospicientem finem et media,
quia cursorem oportet intueri metam, Pugil feriat
antagonistam.

Et uterque videat media, suo certamini ne-

cessaria.

lam igitur de mediis loquitur, dicit se fre-
nare vitiosas cupiditates, ambitionem, cupidita-
tem vindictae, avariciam, incendia libidinum.
Usus est autem insignibus verbis: Multo plus est
ὑπωπιάζειν, quam frenare. Nam ὑπώπια signi-
ficat tumores ortos ex plagis. Inde est ὑπωπιάζω,
adeo duriter tundo corpus, ut partes quassatae
tumescant, et fiant lividae, quorum utrumque eo
fit, quia percussione sanguis ex propriis vasis ex-
cutitur, et circa locum ictum concurrit, ubi de-
stitutus suo calore fit pus. Etsi discrimen tradi-
tur inter haec, ’ὑπώπιον macula, ὑπόπυον puru-
lentum, et πελιώματα livores, tamen vicina
sunt, situt effectus coniuncti sunt, scilicet putre-
factio, et cutis pallor seu livor. Significat igitur
Paulus duras repressiones affectuum, quae cum
aliquo dolore fiunt. Ut tolerantia in dissimu-
landa obtrectatione, et in ferendis iniuriis, quae
reprimit gloriae aut vindictae cupiditatem, non
potest praestari sine acri sensu doloris, ut inquit
luvenalis:

At vindicta boumn ost, vita iucundius ipsa.
Ptepreliendit aliquis valens autoritate sententiam
a te recte traditam, et videtur aliquid de tua auto-
ritate detrahere, hane iniuriam saepe prodest dis-
simulare, sed sine dolore id fieri non potest. Ita
caeteri affectus ardentiores non sine dolore repri-
muntur, Ira, Amor. Si es incensus iniusto amo-
re, vitanda est consuetudo, oculi regendi, aver-
tenda mens est labore aliquo seu studio, quod
assiduitatem aut intentionem flagitat. Haec om—
nia vocat duriter tundere corpus. et in servitu-

tem redigere ,

membra. Haec se faeere inquit, ne amittat hae-
reditatem vitae aeternae. Hic rursus admonet,
novam obedientiam necessariam esse, nec esse
quiddam ἀδιάφορον.

Cum autem nonnulli hunc locum citarint ad
confirmanda monachorum exercitia, pauca etiam
de ea accommodatione dicenda sunt.

Paulus in genere loquitur de necessaria et
seria cupiditatum repressione, non loquitur (le
Ceremoniis et Simulatione. Ut non ideo reprimit
ambitionem Tecelius, quia sordidam vestem mo—
nachorum gerit. Sic non ideo reprimit flammas
amoris, quia non comedit carnes (lie sexto. Vera
ac seria diligentia coercendi vitiosas cupiditates
semper est necessaria. Ut temperantia semper
est necessaria, inedia certorum dierum non est
necessaria, sed suo cuiusque iudicio relinquatur.
Loquitur autem de virtutibus necessariis et se-
riis earum exercitiis, de reprimenda ambitione,
φιλονεικίᾳ, iracundia, aemulatione, avaricia,
de extinguendis incendiis libidinum, et aliis
malis.

Caput decimum.

Postquam ingressus est in hanc commone-
factionem de diligentia bene operandi, iarn at-
texit longam concionem, in qua confert Eccle-
siae tempora, lapsus et poenas, ut nos excitet
ad studium retinendae iusficiae, et ad cavendos
lapsus. Estque haec sententia: Ut patres perie-
runt ruentes contra conscientiam, ita et vos per-
ibitis, si similes lapsus admittetis. Igitur ma-
gna cura et vigilantia retinete iusticiam vobis do-
natam. Haec est argumenti summa.

Primum igitur docet, in reconciliatis novam
obedientiam necessariam esse, ut saepe di-
ctum est.

Secundo monet, omnibus temporibus esse
Ecclesiam Dei similem, scilicet coetum, in quo
sonat ministerium Evangelii de mediatore, et per
quod multi reconciliati fiunt haeredes vitae aeter—
nae. Et quanquam vox ministerii eznlem ost, ta-
men externa signa differunt, ut Circumcisio et
BaptismuS. Mutantur enim , ut novitas signi sit
commonefactrix de nova instauratione doctrinae.
Sunt etiam dissimiles politiae diversis temporibus.
Sed aerumnae sunt similes et gradus hominum.

id est, cogere, ut mentis iudicio ζ alii perseverant in fide, alii labuntur, et in his

