1065

1066

ARGUMENTUM ΕΤ BREVIS EXPLICATIO PRIORIS EPISTOLAE AD

CORINTHIOS, SCRIPTA A

Prima Epistola ad Corinthios non est una per—
petua disputatio, ut Epistola ad Romanos ‚ sed
multas dissimiles materias coacervat: totum ta-
men corpus ad genus Suasorium pertinet, quia
sunt obiurgationes, commonefactiones, praecepta
de diversis negotiis, et intertextae sunt alicubi
conciones, quae sunt doctrinae pertinentes ad
genus Didascalicon.

Ut autem consilium Pauli intelligatur, oc-
casio scribendi primum consideretur. Cum Ec·-
clesiam in Corintho collectam reliquisset recte
eruditam de universa doctrina Evangelii, de be-
neficiis filii Dei, de fide, de usu libertatis, de
coniugio, de sacramentis, de resurrectione mor-
tuorum, et de aliis articulis, et multi ibi ante-
cellerent donis: statim ibi, ut in Graeca civitate,
Superbia et Curiositas pepererunt dissidia. Alii
ab aliis baptisati retinebant aliquos ritus eorum,
a quibus baptisati erant. Alii verecundiores,
nolebant accedere ad cognatos Ethnicos invitati,
cum familiarum usitati conventus essent, in qui-
bus prius sacrificabant, et postea ex victima co-
medebant. Alii liberiores, accedebant: aliquis
tantum libertatis sibi sumsit, ut duceret nover-
cam. Aliqui instituebant Coenam Domini pecu-
liarem, neglecta communi. Aliqui elati dono
linguarum, contemnebant alios, et inter hos
ipsos, qui ornati erant hoc dono, erant φιλαυτίαι
et aemulationes. Aliqui audaces et curiosi dispu-
tabant contra resurrectionem mortuorum.

Talis erat eius temporis confusio profecto
non levis, nec minor, quam fuerunt multae
nostro tempore. Et tamen omnes hi Corinthii
valde tumebant persuasione sanctitatis, et sibi
placebant, sese mirabantur , et se afssatos esse
Spiritu sancto iudicabant, cum tamen multum in
eis esset vanitatis, superbiae, Graecae levitatis
et curiositatis. Ad haec vitia redierant, etiamsi
habuerant Spiritum sanctum, et aliqui adhuc
habebant initia, quae tamen paulatim extingue-
bant, cum suis affectibus et ineptiis indulgerent.

Multa vidit haec aetas exempla similia, ideo
haec haec facilia sunt intellectu-

PHILIPP O MELANTHONE.

Paulus igitur in primo capite initio obiurgat
auditores, quod excitent dissidia. Deinde ut ra-
dicem dissidiorum evellat, reprehendit admira-
tionem propriae sapientiae, et curiositatem, pro-
priam levibus ingeniis, ut si nunc concionaretur
Serveto , Campano et similibus.

Intexit igitur hunc locum communem: Non
est iudicandum de Deo ex humana sapientia, sed
revocandae sunt mentes intra hanc metam, vide-
licet, ad Verbum, in quo se patefecit Deus, nec
extra hanc metam nostris speculationibus evagen-
tur ingenia, et ludant suo arbitrio. Deus im-
mensa misericordia se patefecit, dedit Evange-
lium, instituit ministerium Evangelii, illud au-
diri, et intra illud nos concludi Deus· voluit.
lta ingressus in hunc locum concionatur, quae
sit principalis et necessaria doctrina, et addit
doctrinam de ministerii dignitate.

Est igitur gravissima concio contra huma·-
nam sapientiam in primo et secundo capite, re-
vocans nos ad Verbum Dei et patefactiones divi-
nas. Huius praecepti necessitas quanta sit, rudes
et imperiti non considerant. Sed petulantia hu-
manae mentis horrenda est, quae quam audacter
fingat opiniones de Deo, et cultus, tota mundi
historia inde usque a primis idolorum initiis
ostendit. Quaerunt humanae mentes concinnas
opiniones, etcum ratione congruentes, et fu-
giunt absurda, ut Samosatenus, Mahomet, Pe-
lagius fecerunt. Alii alio modo furentes fingunt
portentosa , ut qui humanas hostias mactarunt,
Aegyptii, qui serpentes et feles coluerunt, Ma-
nichaei, qui duo aeterna pugnantia numina
finxerunt.

Vetat igitur Paulus gignere doctrinam de
Deo propriis imaginationibus, et deducit nos ad
Evangelium, ac docet, agnoscendum esse Deum
sicut se patefecit, et in omni cogitatione et invo-
catione hunc Deum intuendum esse, qui se pate·
fecit dato hoc Evangelio, et misso filio, sicut filius
ipse dicit: Qui videt me, videt et patrem.

