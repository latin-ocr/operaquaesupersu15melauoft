61 Xll.

sit, et vicerit , ut ostendat se affici nostris pericu-
lis , et fore victorem.

Ac tentationes ipsae pericula Ecclesiae prae-
cipua continent. Primum est de corporali perse-
cutione, inopia, fame, exiliis, nece. Hoc pri-
mum angit omnium animos. Si voles Deo obe-
dire, amplecti Ewngelium, erit serenda pauper-
tas, patienda odia potentum, subeunda saevitia
principum, miserere errabis sine domo, aut in-
terficieris. Haec humana natura per sese formi-
dat, et diabolus obiicit occasiones, ut his cogita-
tionibus vehementius animos concutiat. Haec est
summa verborum: Si filius Dei es, dic, ut hi la-
pides fiant paneS, id est, si es Deo curae, unde
victitabis'? num ex lapidibus? Estque sarcasmus
diaboli irridentis Christum, scilicet egregie vo-
biscum agitur, si putatis vos servire Deo, vos
esse filios Dei, qni, si vos curaret, non concede-
ret tyrannis in vos exercere saevitiam, non sine-
ret vos, vestros liberos fame necari, crudelissime
interfici. Ita diabolus oppugnat et concutit men-
tes, obiiciens cogitationes de providentia, et ad-
ducens in dubitationem, an Deus adsit nobis, iu—
vet, curet nos„

Haec diaboli tela Christus excipit opposito
clypeo, ac docet, quale sithoc genus pugnae, et
quomodo vincendus sit hic hostis, quomodo de
voluntate Dei iudicandum sit. Non solo pane vi·-
vit homo, sed omni verbo quod procedit ex ore
Dei. Ex hac responsione animadverti potest,
praecipue hanc fuisse dimicationem, quam dixi,
de defensione. Respondet igitur Christus, se
muniens et confirmans verbo Dei. Hinc testatur
se discere voluntatem Dei, qui pollicitus est se
adfuturum esse Ecclesiae.
et habebit victum, defensionem, etiamsi humana
ope destituimur. Mihi, inquit, satis est sequi
verbum Dei, vocationem, mandatum, et promis-
sionem, curam victus, defensionis, eventum Deo
commendo, et haec si fecero, vivam. Vivimus
enim mirabiliter, Deo nos sustentante. Sicut
inquit Psalm. 4.; Scitote qnod Deus mirificat san-
ctum suum, id est, mirabilibus modis regit, ac
liberat.

Caeterae tentationes sunt magis arcanae, et
nos crassis cupiditatibus occupati non intelligimus
illa arcana certamina sapientiae et gloriae. Se-
cunda tentatio est de sapientia et de gloria. Of-
fundit diabolus Christo cogitationem, quomodo
Deo curae sit, num sic etiam ‚ ut adfuturus sit

Vivet igitur Ecclesia-

ENARRATIO IN EVANG. IOANNIS. CAP. 11. 62

facienti aliquid sine vocatione, aut servienti te·-
merariae cupiditati, non utilitati Ecclesiae, seu
proximi. Deiicias te, inquit, quia scriptum est:
Non offendes ad lapidem pedem tuum. Hac sa-
pientiae tentatione duriter quassata est Ecclesia,
sedent doctores in culmine. templi, et qnia persua-
sionem sapientiae, de se magnificam habent, de-
iiciunt se, iid est, ostentant populo suas bellas
imaginationes, sine verbo et sine vocatione con-
fictas, ut quia Samosateno placet cavillatio de
verbo, seu λόγῳ, quam finxit, spargit eam in
populum, discedens a perpetua sententia textus,
loan. 1. Sic commodum visum est pontificibus
condere leges de cultibus et coelibatu. Nam spe—
ciosa res est ille ceremoniarum ordo ‚ et persona-
rum gradus. Ideo haec sine vocatione, et sine
verbo instituta sunt. Placet sapientibus viris in
lsrae'l creare regem, habeant certum ducem, et
defensorem, more aliarum gentium. lta cum
homines naturaliter delectentur sna sapientia ‚ et
quaerant concinnitates in verbo Dei plausibiles.
ltern cum omnes simus naturaliter φιλαρχικοὶ, et
multa ordinare, et constituere cupiamus, multa
extra vocationem, et sine verbo audacter suscipi-
mus, hoc est, se deiicere de culmine templi.

Hic rursus opponit Christus dictum gravissi-
mum: Non tentabis dominum Deum tuum. Est
enim tentare Deum proprie certare cum Deo, fi-
ducia propriae sapientiae, iusticiae, aut virium,
et hac fiducia discedere a verbo Dei, et vocatione
seu ordinatione Dei. Sic peccant omnes haere-
tici, sic peccant autores novorum cultuum, qui
discedentes a verbo Dei, imaginati sunt Monasti-
cen esse rem insignem , qnae plus apud Deum va-
litura esset, quam opera communis vitae. Sic
peccavit populus Israe'l sua sapientia, regem fla·-
gitans, cum scire deberet in populo Dei non esse
constituendam formam politiae, sine claro man-
dato Dei, et Deum velle , ut ab eo ipso defensio—
nem expectaret.

Tertia tentatio est magis horrenda caeteris,
diabolus impudenter postulat se adorari, et pro
hoc officio promittit imperia mundi. Nec cogi-
tandum est fuisse hoc leve certamen. Offudit
illi praestanti viro, quantum decus sit imperium,
quantum ipse Christus ingenio et virtute antecel-
lat omnibus regibus. Talem virum dignum esse
monarchia, talem principem fore salutarem
mundo. Quid, quod Messiae promissa sit mnn-
di haereditas? Haec et alia multa obiecit dia-

