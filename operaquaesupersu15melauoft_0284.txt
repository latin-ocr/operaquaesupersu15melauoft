551

natur de divina natura, cum ait: Qui declaratus
est esse fitius Dei, potens per Spiritum sanctifi-
cantem , ex resurrectione mortuorum.

Singularis est emphasis in voce ὁρισθέντος,
quam enarrant Graeci per vocabulum ἀποδει-
χθέντος. Estque sententia, certo agnitum esse
hunc filium Dei per haec testimonia , quod resur-
rexit a mortuis, quod potentiam suam immen-
sam multis miraculis ostendit, ut cum Lazarum
resuscitavit, quod iam dat Spiritum sanctum Ec-
clesiae, qui et mentes confirmat adversus diabo-
lum, et multa ingentia miracula edit, nam et
Paulus resuscitavit mortuum auditorem, et omnia
tunc plena erant miraculorum, quae fiebant ab
A postolis, petentibus ea munera a filio Dei. Lo-
quitur ergo Paulus de testimonio erga nos: nam
propter haec testimonia pronunciatur certo καὶ
ὁρίζεται, hic Iesus esse filius Dei natura, cum
potentiam habeat divinam et immensam. Hoc
significat verbum ὁρίζεσθαι, certo pronunciari.
Opponit autem haec omnia Iudaicis opinionibus,
qui expectabant Messiam praestantem quidem vi-
rum, sed tantum humanam naturam habentem,
florentem victoriis heroicis, daturum opes, non
novam naturam, et aeternam vitam. At Paulus
inquit, hunc Messinm esse potentem, et dare
Spiritum sanctificantem, per quem in credentibus
incoatur nova lux, iusticia, et vita aeterna, et
vincitur diabotus. Haec, inquit, est vera libe—
ratio, quam patres et intellexerunt et experti sunt
in exercitiis fidei, luctantes cum diabolo, cum
morte, in variis periculis: ac longe maior est
liberatione , quam vos expectatis, qui Messiam
arbitramini partiturum esse provincias , sicut
Alexander distribuit regna suis commilitonibus-
Hos errores reprehendit Paulus hac quanquam
brevi descriptione. Cum autem nominat hunc
Christum, animo intueamur omnes veteres pro-
missiones in Prophetiis, ut videamus eas vere
cum hac Evangelii concione congruere, et ut co-
gitatione beneficiorum Christi accendamus fidem
in nobis, eumque invocemus, Nisi enim fides
exerceatur in invocatione, non potest regnum et
praesentia Christi intelligi.

Longum esset has tantas res explicare, ut
earum magnitudo postulat. Cum autem modus
quidam esse commentariorum debeat, non immo-
rabor prolixius huic Epigrapliae, praesertim cum
eaedem res saepe recurrant. Et pius lector ad-

run.. MEL. SCRIPTA EXEGETICA.

552

monitus de consilio autoris, ac de summa senten-
tiae, assidua meditatione magnitudinem rerum
contemplabitur, et discet quomodo haec Christi
noticia lucere debeat in vita, in invocatione, in
periculis, inomni actione, ut sit nobisquoque filius
Dei potens, liberator a peccato, a morte, et a
diabolo: nt sit nobis pontifex pro uobis interpel-
lans apud Deum, sit dux noster, qui in calamita-
tibus nostris adiuvet nos, sicut pollicetur infirmis
auxilium, inquiens: Venite ad me omnes qui la-
boratis et onerati estis, et ego reficiam vos.

Adolescentes syntaxin verborum diligenter
observent, qua animadversa multum lucis acce-
dit sententiae. Paulus Apostolus vocatus ad do-
cendum Evangelium de lesu Christo, qui natus
est ex posteritate David secundum carnem, et de-
claratus est esse filius Dei per resurrectionem, et
dato Spiritu sancto, optat Romanis salutem.

Per quem accepimus etc.

Etsi supra, cum se nominat Apostolum,
dicit se segregatum, seu delectum esse ad munus
docendi Evangelii, tamen non dixerat nominatim
se a Christo vocatum esse. Quare hic nominatim
hoc adiicit: Per quem accepimus gratiam , id est,
reconciliationem cum Deo, et munus Apostoli,
ad obedientiam fidei, id est, ut obediatur fidei,
seu Evangelio concionanti de fide. Apud omnes
gentes. ld adiicit, ut obiter testetur, et gentes
vocandas esse ad Evangelium. Porro dixi supra
alligari autoritatem mandati muneris, ut sciamus
necessario credendum esse huic concioni Pauli.
Sic legas Paulum, ut existimes te non humanam
disputationem legere ‚ sed ipsum audire Deum te-
cum loquentem.

Gratia vobis et pax.

Primum optat eis gratiam, id est, reconci-
liationem et donationem Spiritus sancti. Deinde
pacem, id est, caetera bona quibus opus est. Nam
vocabulum Pacis generaliter significat Ebraica
contuetudine res secundas et laetas. Est autem
opus etiam Ecclesiae multis donis, doctrinae pu-
ritate, virtutum augmento, concordia, constan-
tia, victu, hospitio. Haec omnia complectitur
vocabulum pacis. Coniungit autem Deum patrem
et Dominum lesum Christum. Primum, ut mo-
neat, nobis gratiam et caetera donari a Deo pro-
pter filium mediatorem. Deinde ut sciamus, quo-

