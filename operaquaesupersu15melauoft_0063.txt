XII.

Sed quae causa est, cur sapientes minus per-
veniant ad lucem Evangelii? Hanc esse dicit Pau-
lus: Quia humana sapientia sibi placet, et ludit
opinionibus de Deo infinitis: ideo plerunque con-
temnit verbum Dei, ut 1. Corinth. 1. dicitur:
Praedicamus Christum crucifixum, ludaeis scan-
dalum, Graecis vero stultitiam. Item: Perdam
sapientiam sapientum. Et 2. Corinth, 10. horta-
tur, ut captivemus intellectum ad obedientiam
Christo. Non existimemus haec esse frivola prae-
cepta, sed res ostendit, gravissimos lapsus sem-
per fuisse humanae sapientiae, vel doctrinam,
vel alia magna negotia iudicantis sine verbo Dei.
Erat sapiens consilium populi Israel, postulantis
regem, sed Deo displicuit haec sapientia, quia
voluit hunc populum regi verbo, et expectare a
Deo defensionem. Erat sapiens consilium lero-
boam, instituentis peculiarem cultum, ne decem
tribus rursus se adiungerent civitati lerosolymae,
sed hinc infinita εἶδωλολιιανία orta est, et secutae
poenae et excidium totius regni. Sic post Apo-
stolos, quantum haeresium peperit lmmana sa-
pientia? Cur nunc manifesta idola defenduntur,
nisi propter humanae sapientiae rationes? dispu-
tant salutarem esse concordiam Ecclesiae, defe-
ctionem ab ordinaria potestate gignere infinitas
dissipationes, tumultus, bella. Ideo iubent usi-
tatos errores boni consulere, excusare, mitigare,
etc. Sed dicere de lapsibus, qui proprie ab hu-
mana sapientia oriuntur, infinitum est, tantum
monere lectorem volui, ut cogitet frenandam esse
mentem, et regendam verbo Dei, et non luden-
dum fingendis opinionibus. Sciamus hanc auda-
ciam Deo displicere, et exitiosam esse, sicut di-
ctum est: Perdam sapientiam sapientum. Osten-
dunt etiam ethnica exempla, sapientissimos ho-
mines, et sibi et imperiis saepe accersivisse exitio-
sas calamitates, ut Themistoclem, Theramenem,
Periclem, Ciceronem, et alios multos. Quia Deus
odit fiduciam humanae sapientiae, et vult nos regi
suo verbo, quod retinet nos in vocatione, et vetat
tentare Deum, id est, suscipere res non man-

datas.

109

Inter haec venerunt discipuli eius, etc. Item:
Reliquit hydriam suam, etc. ’

Singulae partes huius narrationis habent suas
significationes. Haec mulier audita concione Chri-
sti, fit et ipsa Evangelii annunciatrix. Ita mira-
bili modo spargitur lux Evangelii. Sed relinquit

ENARRATIO IN EVANG. IOANNIS. CAP. IV.

110

ad fontem hydriam, omissis rerum corporalium
curis, seu relicto veteri fonte, hoc est, doctrina
priore, suscepit novum ministerium. Orditur
autem a miraculo, quod arcana ipsius recitaverit
hic hospes ignotus, et eam ad poenitentiam voca—
verit, etde vero cultu Dei docuerit, de quo sen-
tentiae, quae sunt in textu, haud dubie copiosius
enarratae sunt.

Mens cibus est, ut faciam volunlatem eius,
qui me misit.

Hoc colloquium Christi et Apostolorum sub-
obscurum est, sed in summa significat Christus
tectis verbis tres sententias. Prima est de suo do-
lore. Secunda de Prophetis, et veteri Ecclesia.
Tertia de Apostolis. Prima sententia de suo do·
lore, significatur: quia etsi labore itineris defa-
tigatus erat, et cibum expetiverat, tamen nunc
non fruitur allato cibo, non superstitione aliqua,
sed quia animus nova aliqua moestitia seu cura
occupatus est, quae affert fastidia cibi, vel potius
ita languefacit ventriculum, ut ne quidem admit-
tat cibum, hic languor notissimus est his, qui
acres animi dolores sentiunt. Unde autem exti-
tit haec subita moestitia in Christo? Haud dubie
ex multis causis concurrentibus, cogitans caecita-
tem vicinae gentis Samaritanae, afficitur dolore
propter ipsam, et cupit aliquos liberare, ac pro
ea orat. Haecin isto viro fiebant, non sine ma-
gnis motibus. Ardet animus dolore propter to-
tius generis humani miserias, propter exitium
maximae partis hominum, precatur vehementi
motu, cogitat etiam de sua morte et de redem-
tione: Repetit animo Patrum et Prophetarum
aerumnas. Haec est prima pars huius colloquii:
Meus cibus est, ut faciam voluntatem patris, et
perficiam opus eius, id est: Iam sum occupatus
cura, et cogitatione meae vocationis, excrucior
acerrimo quodam dolore, et precor pro hoc po-
pulo. Haec negotia vocationis sunt anteferenda
cibo. Imo pius et sedulus minister, cum exerce—
tur his curis, ne potest quidem admittere cibum.
Iam confert ad hanc imaginem eos, qui propter
ventrem appetunt ministeria, et propter otium
ac opes assentiuntur falsis opinionibuS.

Omnes hi damnantur hac voce Christi:
Meus cibus est, ut faciam voluntatem eius, qui
m1s1t me.

Secunda pars colloquii est de Patribus et Pro-
phetis, et collationem facit Patrum ac Propheta-

