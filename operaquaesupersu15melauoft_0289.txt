561

promittunt alia beneficia: ut nunc quoque cre-
dere debemus, Deum conservaturum esse mini-
sterium Evangelii, quare servabit aliquos mini-
stros, et suppeditabit eis defensionem ‚ et alia ne-
cessaria vitae commoda. Sic nos includemus in
promissionem gratiae caetera commoda: Cum
Deus nobis sit propicius propter Christum, peti-
mus caetera beneficia. Est enim opus Ecclesiae
vita ministrorum , victu, pace civili.

Haec in genere respondi de dictis, in quibus
fit mentio fidei. Caeterum dicta, quae citat Pau-
lus , etiam nominatim de liberatore promisso con-
cionantur, Abacuc loquitur de expectando libera-
torejllo, qui erat patribus promissus, ut osten-
dit textus. Et Abraham credit non tantum se
habiturum liberos, sed illud semen, quo benedi-
cendae erant omnes gentes. Scio ab astutis mul-
tas cavillationes excogitari posse, ad eludenda et
obruenda haec testimonia. Nam sapientia huma-
na, quia iusticiam fidei non intelligit, non acci-
pit dextre dicta Prophetarum, sed varie detorquet.
Pii vero consensum totius scripturae propheticae,
et vera exercitia fidei intuentes, facile intelligent
haec dicta recte a Paulo ad praesentem causam,
de remissione peccatorum ‚ accommodari.

Revelatur enim ira Dei de coelo.

Horrendum est initium ac fulmen quo incoat
disputationem, qualia sunt initia in concionibus
propheticis, ut Esaiae primo: Audite coeli et au-
ribus percipe terra, vae genti peccatrici etc. Una
est enim concionum propheticarum et apostolica-
rum forma, quam Christus complexus est his ver-
bis: lte praedicantes poenitentiam et remissionem
peccatorum in nomine meo- lta Paulus cum qui-
dem aptissimam μέθοδον doctrinae Christianae
instituat, primum ponit propositionem, quae est
doctrina poenitentiae, seu arguens peccata. Su-
pra enim absolvit exordium, nunc incipit contro-
versiam explicare. Et duas propositiones tradit,
quarum altera aditum ad alteram patefacit. Prima
propositio est: Evangelium arguit omnes homi-
nes, ac pronunciat omnes sub peccato esse, id
est, reos peccati et aeternae mortis, nec posse
liberari a peccato et aeterna ira per propriam
iusticiam. In hoc propositione commoratur per
duo capita. Vult enim omnes ad poenitentiam
vocare: vult nos vere expavescere iudicium Dei, ut
quaeramus salutem, ac agnoscamus liberatorem,
per quem promissa est reconciliatio et salus. Se-

Mrchru. Ortn. Vox.. XV.

XIII. 2. COMMENTARH IN EPIST. PAULI AD ROMANOS. CAP. l.

562

quitur ergo in tertio capite principalis propo-
sitio, quod homines consequantur remissionem
peccatorum, et reputentur iusti, et liberentur ab
aeterna morte, non propter propriam iusticiam,
sed per misericordiam propter Christum gratis.
Et hoc fide fit, cum credimus nobis propter filium
Dei, patrem placatum et propicium esse. Et
haec est principalis propositio huius Epistolae,
et status disputationis ac summa Evangelii. Sed
priusquam ad hanc propositionem pervenit, altera
prius tractatur: Non enim potest tradi consolatio,
nisi prius arguantur peccata. Et Deus postulat
poenitentiam, sicut et Ioannes et Christus siris
conciones incoant: Agite poenitentiam. Et Chr}-
stus inquit: Spiritus sanctus arguet muudum de
peccato, de iusticia, et de iudicio. Et Esaias:
Ubi habitabit Dominus? ln spiritu contrito ct
tremente sermones meos, Et usus est Paulus
atrocibus verbis, cum ait, Revelari iram Dei de
coelo. Minatur aeternas poenas omnibus qui non
expavescunt, nec confugiunt ad filium Dei. Vides
igitur congruere Pauli sententias , et seriem in
dogelndo congruere cum concionibus Prophetarum
et iristi.

Arguit autem Evangelium non tantum ex-
terna delicta, quae ratio iudicare potest, sed etiam
immunditiem cordis in omnibus hominibus, ideo
sic dicit: Revelatur ita Dei de coelo, hoc est,
praedicatur in Evangelio divinitus tradito ‚ ad-
versus omnem impietatem et iusticiam hominum.
Ebraismus est, transposita particula, Omnem:
cum sit sententia, super impietatem et iniusticiam
omnium hominum: postea enim diserte et ex-
presse dicet se accusare omnes homines.

Significat autem impietas proprie vitia pu-
gnantia cum prima tabula, ignorationem Dei,
vacare metu, dilectione, fiducia Dei, habere se-
curitatem et contemtum Dei, indignationem et
fremitum adversus Deum in afflictionibus, fidu-
ciam propriae sapientiae, iusticiae‚ opum, quae-
rere praesidia humana contra mandatum Dei, an-
teferre mandatis Dei fortunas nostras, voluptates,
existimationem, gloriam, vitam, sicut haec ante-
serunt, qui fugiunt pericula confessionis, ludere
fingendis opinionibus falsis de Deo, delectari
Epicureis aut Academicis erroribus, et non vere
assentiri verbo Dei. Denique immensa est moles
vitiorum pugnantium cum prima tabula, quae
omnia complectitur nomine impietatis: iniustitia

36

