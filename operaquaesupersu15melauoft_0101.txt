185 XII.

sunt horribili vastatione immanitatis et furoris
Mahometici.

Discamus ergo agnoscere, qnantum sit bene-
ficium habere doctrinam Evangelii et noticiam
Christi, ac caveamus, ne nostro vitio hanc lucem
amittamus, et accersamus nobis poenas, sed ore-
mus Deum, ut servet hoc munus coeleste. Nam
hae sententiae testantur non posse vitare tenebras
et errore5‚ nec liberari a poenis, nisi hos, qui
fide retinent noticiam Christi, quam tradit do-
ctrina Evangelii.

Numquid interficiet seipsum? etc.

Vide, quid faciat obstinata impietas? tam
tristem comminationem lacrymis et vera poeniten-
tia deprecandam, excipiunt sannis, et amarulento
sarcasmo. Nunquid interficiet seipsum etc.⁵ quasi
dicant: Quas praestigias parat, cum ita se occul—
tare vult, ut non possimus eum sequi, videlicet,
seipsum interfecturus est, ne nsquam appareat?
Hae sunt venenatae voces hostium Christi, ut per
ludibrium etiarn insultent pendenti in cruce pro
genere humano: Si filius Dei est, salvet semet-
ipsum, descendat de cruce. Ita hic hortantem
ad poenitentiam et fidem, irrident virulentis (li-
ctis: Eat sane, quo vult, interficiat seipsum, pe-
reat, videat nunquis ipsum quaesiturus sit. Sic
respondet Blessiae misso a Deo grex Pontificum et
Pharisaeorum , qui non ferunt se exui gloria pro-
priae iusticiae, nolunt accusari caecitatis, qnod
ignorent quomodo perveniatur ad Deum, vident
sibi deferri titulum Ecclesiae et populi Dei, hac
gloria superbientes secure irrident vocem Evan-
gelii, quae arguit ipsorum incredulitatem, et
praedicit de iudicio Dei ac poenis.

Praecipua odii causa est adversus Evange-
lium, ac semper acerrimas offensiones peperit
haec vox Christi: Quo ego vado, vos non potestis
venire. Derogat enim gloriam sapientiae et iusti-
tiae, his, qui habent doctrinam legis, habent
cultus et gubernationem in Ecclesia seu populo
Dei, cum negat homines iustos esse, et placere
Deo, propter legem, sicut nunc coetus pontificius
fremit sibi detrahi existimationem iusticiae pro-
pter cultus traditionum, adimi potestatem con-
dendi leges et traditiones. Ideo curn audiunt ta-
les voces, qnod non iustificemur lege, quod tra-
ditiones non sint cultus placentes Deo , furenter,
persequuntur pios, et maledicuntEvangelio.

ENARRATIO IN EVANG. IOANNIS. CAP. VIII.

Sed .

186

Christi exemplum admonet pios, ne talibus con-
viciis, maledictis, sannis, deterreantur a con-
sessione sanae doctrinae, iuxta illud Esaiae 52:
Convicia hominum nolite metuere.

Vos deorsum estis, ego (le supernis sum.

Addit rationem sni dicti. Recte dixi: quo
ego abeo, vos non posse sequi, nec mirum est,
vos non flecti ad poenitentiam et fidem, sed ma-
gis indurari, curn auditis meas conciones, ingens
discrimen est inter vos et me, vos de infernis
estis, seu ut ipse interpretatur, de hoc mundo,
hoc est, ea tantum nostis, probatis, sectamini,
quae mundus et ratio iudicat esse sapientiam, iu-
sticiam, et cum praestatis aliquam disciplinam,
aut cultus operum, quae ratio intelligit, et effi-
cere potest, putatis vos praeclare defunctos esse,
et iam esse iustos coram Deo, non nostis volun-
tatem Dei, de magnitudine peccati, quod haeret
in natura humana, propter quod subiecta est irae
Dei et poenis aeternis, nec de misericordia, quo-
modo velit salvare genus humanum.

Econtra ego de supernis sum missus a Deo,
affero doctrinam coelestem, patefacio arcanam
voluntatem Dei, ignotam rationi, de remissione
peccatorum, de restitutione vitae aeternae etc.
Hanc quia non accipitis, recte iudico vos non
esse de superni5‚ sed esse de mundo, hoc est,
sine luce spirituali, sine agnitione Dei, seu sa-
pientia cernente et glorificante Deum, sine iusti-
cia, denique manere in tenebris et in morte.
Nam etsi ratio habet aliquam noticiam legis, et
praestat aliquas virtutes politicas, tamen haec ipsa
qualiscunque sapientia et iusticia carnalis, est
subiecta irae Dei et morti aeternae, nec liberan-
tur homines, nisi credant huic voci, quam affert
filius Dei e coelo, quae testatur ipsum esse mis-
sum a patre, et induisse humanam naturam, ut
fieret victima pro peccato, quae placaret iram Dei,
et aboleret mortem aeternam. Hac fide renati
etiam ipsi iam non sunt de hoc mundo, quia per
Christum liberati sunt. Reliqui, quia non cre-
dunt Evangelio, non liberantur a peccato et a
morte, sed manent rei et damnati coram Deo.
Ideo Christus repetit superiorem conclusionem.

Nisi credideritis, quod ego sum, moriemini
in peccato vestro.

Clare pronunciat, nnllam esse viam, nullum
remedium emergendi ex morte aeterna, nisi fidem,

