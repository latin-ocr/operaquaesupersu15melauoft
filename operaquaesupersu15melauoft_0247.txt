477 xut.

iusticiam tradimus: non enim iustificant opera}
nostra coram Deo. Alia quaedam iusticia est, 2
qua coram Deo iustificamur, nempe, credere in ἔ
Christum, hunc quisquis apprehendit, is habet 1
finem legis, id est, summam legis, hoc est, est ζ
iustus coram Deo, satisfecit Deo.

Eleganter autem ornavit definitionem ex
contrario. iusticia est, non dicere in corde,
quis ascendet in coelum, aut quis descendet in
abyssum? hae figurae continent rationes huma-
nas, et depingunt 'cor incredulum. Nam ratio
argumentatur hoc modo: Non possum ascendere
in coelum et coram videre voluntatem Dei, ergo
non credam me Deo curae esse, non assentiar
Deum nos respicere, Deum nobis hoc modo pla-
cari iuxta verbum. Nee descendi in abyssum,
hoc est, non vidi quomodo mortui degant, quo-
modo redire ad vitam possint. igitur non assen-
tiar quenquam reviviscere posse, aut a morte
liberari. Ratio enim ducit argumenta ex his,
quae sensu comprehendit. Haec impietas cordis
haeret in omnibus hominibus natura.

Opponit igitur contrarium, habere verbum
in corde, id est, vere assentiri, quod hoc ver-
bum, quod praedicant Apostoli, verum sit, quod
propter Christum recipiamur in gratiam patris,
qupd propter Christum contingat iusticia, vita,
propter Christum vere simus Deo curae, quod ‹le-
fendamur a Deo et servemur.

Epiphanema‚ corde creditur ad iusticiam,
et ore fit confessio ad salutem. Repetitur autem
effectus fidei, scilicet, qnod fides iustificet, non
opera. Et additur testimonium ex Propheta:
Omnis qui crediderit non pudefiet. Citatur et
aliud testimonium: Omnis qui invocaverit nomen
Domini, salvus erit.

Suo wore annectit gradationem, qua decla-
rat modum iustificationis, et fidei causam, seu
quomodo fides concipiatur. Dialectici tradunt
soriten versari in causis et effectibus. Est antem
sorites gradationi affinis. Ideo Paulus, cum vel-
let ostendere fidei causam, instituit gradationem
hoc modo.

Nemo invocat, nisi credat:

Nemo credit, nisi audiverit verbum:

Non potest audiri verbum, nisi praedicetur.

Non potest praedicari verbnm, nisi mittan-
tur a Det» qni praedicent. Et recitat testimonium,
in quo Propheta praedixit futurum esse, ut mit-
tantur, qui novum verbum spargant in mun-dum,

1. ANNOTATIONES IN Epls'r. PAULI AD ROMANOS.

478

in quo annuncientur gratia et pax, non ira. Nam
lex antea iram Dei ostendit. Hic de alio verbo
vaticinatur Propheta, quod praedicat remissio-
nem peccatorum, et gratis offert iusticiam creden-
tibus. Docet autem fidem sic contingere, si au-
diamus verbum Dei, et quidam humana voce
praedicatum. Est igitur causa efficiens fidei ver-
bum, quo impellit et movet Deus corda ad crc-
dendum. Sine verbo non contingit Spiritus san-
ctus. Et ut ministerium verbi Dei commendaret,
addidit missionem quoque.

Multas ac magnas utilitates decerpere pius
lector ex hoc capite potest. Supra valde clara po—
nitur definitio fidei, inqua cerni potest, quid sit
fides. Natura enim et vis fidei valde clare de·
pingitur, cum dubitationes illae mentis impiae re-
prehenduntur. Quis ascendit in coelum? Qua
via patet reditus mortuis ad vitam? Est enim
fides, quae certo statuit de voluntate Dei, Deo
nos curae esse, Deum nobis ignoscere iuxta hoe
verbum, tegi et defendi et servari nos a Deo.
Item separat iusticiam fidei a iusticia legis, et soli
fidei tribuit iustificationem , alteri generi clare
adimit.

Deinde. gradatio (le modo iustificationis, seu
de fidei causa magnopere observanda est contra
fanaticos hon-ines, qui contemnunt ministerium
verbi, qui, omisso verbo, novas illuminationes
requirunt, qui suis speculationibus conantur
Deum comprehendere, qui somniant Spiritum
sanctum concipi aut operari in nobis per nostras
speculationes sine verbo Dei, qui somniant Spi-
ritum sanctum concipi per praeparationes certo-
rum opernm. Tales haeretici suerunt olim ἒν-
θουσιασταὶ, et alii multi. Et nostris temporibus
sunt Anabaptistae‚ et alii qui ministerium verbi
contemnunt, et somniant Spiritum sanctum dari
sine verbo Dei. Itaque publice prodes-t hic locus
ad retinendum ministerium verbi Dei.

Prodest et privatim in tentationibus piorum.
Nam aegre pendet mens a solo verbo, et requirit
alias consolationes, illuminationes, non audet se
tantum verbo sustentare. Ut igitur sciamus non
esse alias consolationes requirendas, iubet nos ad
verbum respicere, ac sentire, quod haud dubie
haec sit Dei voluntas iuvandi nos, quae in verbo
ostenditur. Et ne requireretur alia illuminatio,
testatur se loqui de verbo praedicato humana
voce, de corporali verbo, quod legitur, quod
personat iu auribus. Ideo diserte ait Moses: V er·

