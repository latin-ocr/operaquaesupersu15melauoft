753 Xlll.

funeribus, ac postea Nicena synodus et aliae pro-
hibuerunt hanc pompam natalium.

Ergo ut de caeteris dictum est, testimonia
historica in Tertulliano prosunt, ubi commemo—
rat, qnid senserit prior Ecclesia. Sed eius enar-
rationes et disputationes non recipiantur tan-
quam dogmata, nisi quatenus consentiunt cum
apostolica scriptura.

De Cypriano.

Cyprianus vixit circiter annum Domini 260.
continet utilia testimonia, de Trinitate, de ba-
ptismo parvulorum, de usu coenae Domini, et de
forma electionis Episcoporum‚ quos scribit ele-
ctos esse a coetu Ecclesiae , et eam electionem
comprobatam esse adhibitis aliquibus vicinis
EpiscopiS.

Sed veteres etiam taxarunt Cyprianum, quod
sentit baptizatos ab haereticis, rursus baptizan-
dos esse. Effundit inter declamandum interdum
absurdas sententias, cum exaggerat immoderatis
hyperbolis causam, quam instituit. Ut de poe-
nis canonicis admodum duriter scribit, ait non
valere absolutionem, nisi illae poenae fuerint
absolutae. Hoc dictum quantum habeat incom-
modI, non est obscurum.

Vehementer etiam declamitat de coelibatu,
etsi eum quidem locum mitigat, iubet contrahere
coniugia illos ipsos, qni vota fecerant, si non
servent promissum. In libello de eleemosyna
inquit, peccata ante baptismum commissa remitti
propter Christi passionem, sed post baptismum
quaerendam esse remissionem per eleemosynas,
Idem repetit de lapsis, consumtum esse bene-
ficium Christi in baptismo, postea per eleemosy-
nas quaerendam esse remissionem. Haec sunt
plena absurditatis, quae admonitus haud dubie
correxisset. Non igitur dicta ipsius omnia pro
dogmatibus habenda sunt.

De coena Domini solet uti verbis oblationis
et sacrificii, sicut caeteri, qui dicunt promiscue
offerimus orationes, offerimus panem, vinum,
offerimus corpus et sanguinem Christi: nam id
quoque reperitur apud Cyprianum. Hinc ad-
versarii nostri sumunt testimonia, ad defenden-
dam prophanationem coenae Domini in Missa
privata etc.

Magna vis est consuetudinis, et hanc sequeu-

tes saepe improprie loquuntur homines: ut nunc
Marma. Orn. Ver.. XV.

2. COMMENTARH IN EPIST. PAULI AD ROMANOS. CAP. XIV.

754

Missam dicimus, cum nulli nota sit nominis ety-
mologia. lta veteres retinuerunt vocabula obla-
tionis et sacrificii, non admodum curantes ety-
mologiam, aut propriam significationem. Et
quia vidit Augustinus aliquid in his appellationi—
bus esse incommodi, ipse leniit, sacrificium in-
quit dici pro memoria sacrificii, et oblationem
pro memoria oblationis. Hae sunt metonymiae,
ut dicimus Pascha pro memoria seu signo transi-
tus, sed nolo argute vel interpretari, vel excu-
sare locutionem usitatam illius temporis. Sic
enim populus loquebatur, qui interdum recipit
impropriam vocem.

irenaeus clare dicit, hane oblationem esse
gratiarum actionem. ldem sentiebant caeteri, ut
testatur nomen Eucharistiae. Quare senserunt
esse. ceremoniam, qna aguntur gratiae. Id nihil
habet incommodi. Accipimus enim ut admouea-
mur beneficii nobis donati a Christo, et fidem
exuscitemus, deinde agamus gratias pro eo be-
neficio, nec inde sequitur id opus pro aliis facien-
dum esse, aliis applicandum esse etc. Haec mon-
stra ne quidem cogitarunt patres. Ergo cum le-
gimus nomen sacrificii et oblationis, intelliga-
mus aut signum sacrificii et oblationis, ant gra-
tiarum actionem, non affingamus applicationes
pro aliis.

Interdum uno nomine vocant oblationem,
totum illud negotium quod ibi agitur, videlicet
orationes et coenam Domini. Hoc cum fit, ora-
tiones intelligantur esse oblationes,

Leguntur etiam apud Cyprianum de mor—
tuis quaedam verba, quae recentiores male de-
torquent: Sacriflcia pro eis offerimus, sed haec
dicit de martyribus. Horum enim fiebat mentio
in precatIOnibus , cum agerentur gratiae Deo,
quod illos adiuvisset. SicutGraecus Canon dicit:
Offerimus pro patriarchis, Prophetis, Apostolis,
id est, agimus gratias , quod Ecclesiam inde
usque ab initio tibi elegisti, redemisti, sancti-
ficasti etc. Haec fuit initio sententia horum ver—
borum, non petebatur, ut mortuis Deus relaxa-
ret poenas. Postea accesserunt tempore malae
opiniones, et partim verba priora mutata sunt,
partim retenta forma veterum verborum, aliud
intellexit posteritas, quam priores intellexerant.

Ergo testimonia antiquitatis non patrocinan-
tur recentioribus abusibus, quae partim aliena
sunta praesentibus moribus, partim si quid ha-

48

