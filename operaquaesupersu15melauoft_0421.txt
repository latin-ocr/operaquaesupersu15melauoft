825

manam sapientiam, nec per legem dantur, sed
per hane Evangelii vocem.

Meminerimus autern, in hoc dicto testimo-
nium proponi, de efficacia ministerii Evangelii.
Cum oculi non cernant Deum, quaerit-mens, quid
sit, et ubi sit Deus, quem alloqui et invocare
vult, et quomodo sit discernendus verus Dens a
commentitiis numinibus, quae sit voluntas eius,
au et cur exaudiat. De his quaestionibus omni-
bus respondet hoc dictum: Evangelium est poten-
tia Dei ad salutem omni credenti, id est, Deus
alligavit se ad vocem Evangelii, sic vult agnosci,
hunc vere Deum esse, qui se patefecit misso filio,
et tradidit promissionem in Evangelio propositam.
Hac cogitatione vult discerni a commentitiis nu-
minibus, vult agnosci voluntatem suam, cnr ve-
lit exaudire, et cogitata promissione vult te cre-
dere et acquiscere, ac si videres et audires ipsum
Deum te consolantem. Et cum sic credimus, vere
Deus efficax est in nobis.

Haec est efficacia ministerii describitur in
multis dictis, Rom. 1.: Evangelium est potentia
Dei, id est, instrumentum, per quod Deus est
efficax ad salutem in credentibus. Non est otiosa
vox, aut inanis sonitus, sed instrumentum Dei,
cum assentimur, et fide accipimus. Item, Ro-
manos lO. dicitur: Fides ex auditu est. Et, 2.Co-
rinllt· 3.: Evangelium est ministerium spiritus.
Et Galatas 3.: Ut promissionem spiritus accipia-
mus per fidem. 7Mattli. 10.: Qui vos audit, me
audit. Eph. lh: Ut perficiantur sancti, ad aedifi-
cationem corporisChristi. Rom. 15.: Ut per con-
solationem scripturarum spem habeamus.

Haec dicta omnia testantur, Deum efficacem
esse, cum Evangelium cogitamus, et ei assenti—
mur. Nec enim ita intelligatur haec efficacia , ut
si de calefactione loqueremur: lgnis est efficax
in stramine, etiamsi stramen nihil agit. Sic Ma-
nichaei, Enthusiasiae, Anabaptistae somniabant,
fieri illuminationes in mente prorsus otiosa, et
cogitabant, tunc demum se velle credere, cnm
prius sentirent in se illud novum lumen. Hae
imaginationes explodendae sunt, et sciendum est,
oportere nos audire Evaugelium, cogitare, et
assensu amplecti, et repugnare dubitationi. Hoc
eum facimus, simul Spiritus sanctus est efficax in
ipsa consolatione et in hac lucta. Haec in expe-
rientia et quotidiana invocatione discenda sunt.

XIII. 3. ENARRATIO EPIST. PAULt AD ROMANOS. CAP. 1.

826

Omni credenti.

Est et particula universalis consideranda,
Omni credenti. Ac infra saepe de hac universali
dicendum erit, ne turbetur fides hac humana
imaginatione, quae Deo tribuit npoowszotmtriar:
Deus alios quosdam recipit, Te non recipit. Huic
imaginationi particularitatis opponendum est di-
ctum universale, quod saepe repetit Paulus. ln—
cludamus igitur nos quoque in universalem pro-
missionem, et pertinere eam ad nos quoque sta—
tuamus, ut Deo laudem veritatis tribuamus, et
teneamus dicta universalia multa in promtu: Ve-
nite ad me omnes, qui laboratis et onerati estis,

ct ego reficiam vos.

Iusticia enim Dei revelatur in eo.

Antea, ut in loco attentionis, mentionem,
fecit dignitatis et efficaciae Evangelii. Hic idem
membrum illustrat, et nominatim dicit, quo—
modo prosit Evangelium ad salutem, quia pate—
sacit mirandum decretum Dei iustificatione homi-
nis, hoc est, de liberatione a peccato, et de do·-
natione iusticiae et vitae aeternae. Atque ita in
fine exordii recitat propositionem huius Episto-
lae, et (ut ita dicam) statum totius causae, quam
exponet, et simul discernit legem et Evangelium,
et iusticiam legis, a iusticia fidei.

Ut autem phrasis dextre intelligatur, mo-
nendi sunt iuniores, iusticiam Dei hoc loco, et
saepe alias dici, non qua ipse istus est, ut dici-
mus, lusticia iudicis puniri latronem, sed qua
Deus nos pronunciat esse iustos, et quam Deus
donat nobis per fidem, cum propter filium uos
recipit, et pronunciat nos iustOS, id est, absolu-
tos seu liberatos a peccato, et receptos in gra-
tiam , et sanctificat nos Spiritu sancto ad vitam

aeternam.

Nec sine singulari causa usus est verbo Re-
velandi, quasi dicat: ln Evangelio arcannm de-
cretum Dei patefit, quod videlicet velit genus hu-
manum immensa misericordia propter filium ‹le-
precatorem gratis recipere, ac mittere filium, ut
fiat victima, et tollere peccatum et mortem, ac
reddere iusticiam et vitam aeternam Omnibus, qui
vere credent, se propter filium gratis recipi. Hoc
decretum nulla creatura cernere poterat, sed ipsius
Dei voce patefactum et promulgatum est, et alia
vox est, quam vox legis de iusticia. Nam iusti-
cia legis est,q facere legem, seu, ut Philosophi

