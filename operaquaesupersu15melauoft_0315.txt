613 X111.

Resutat et opinionem monachorum , qui
etiamsi dicunt Christum esse mediatorem, tamen
non dicunt de fide, qua oportet apprehendi me-
diatorem in remissione peccatorum: tantum di-
cunt peccata remitti propter contritionem, vel
alia opera, non docent fide opus esse, hoc est,
fiducia, quae statuat propter Christum mediato—
rem nobis remitti peccata gratis, Sicut supra
dixit: Quem posuit propiciatorem per fidem, ut
sciamus fide applicari nobis beneficium nie-
diatoris.

Quare hic locus observandus est, ut oppo-
natur hypocriticis opinionibus, quae, quanquam
iu speciem dicunt de mediatore, tamen re ipsa
tollunt mediatorem, quia non docent de hac fide,
quae est fidncia applicans nobis beneficium me-
diatoris, seu quae nititur mediatore, et statuit
propter ipsum nobis gratis remitti peccata etc.

Nono. lterum hoc loco testimonium extat,
quod fides significet fiduciam mediatoris, seu
fiduciam, quae apprehendit gratiam, hoc est,
misericordiam, quia inquit: Fide habemns ac·-
cessnm in hanc gratiam. Haec non possunt in-
telligi de noticia historiae, sed de fiducia appre-
hendente gratiam, id est, gratuitam misericor-
diam, videlicet‚ remissionem peccatorum, et im-
putationem iusticiae. Haec enim proprie signifi-
cat hoc loco gratia.

Gloriamus sub spe gloriae Dei.

In epilogo repetivit principalem propositio·
nem de iustificatione, et admonuit, Quod, sicut
fide iustificamur, ita deinceps sancti statuere de-
beant, se fide iustos esse, non propter propriam
dignitatem.

lam poterat interrogari, qualis igitur est
ista iusticia et liberatio a peccato et a morte , cum
adhuc haereat in nobis peccatum, et simus ob-
noxii morti, imo simus oppressi omnibus calami-
tatibus? Quid sunt consecuti credentes prae aliis
hominibus? Sicut multi deriserunt Christianos
praedicantes liberationem a peccato et a morte,
cum nullum genus hominum sit calamitosius,
lmo et sanctorum conscientiae ‚ cum agnoscunt
suam infirmitatem, dolent, et luctantur cum du-
bitatione, disputantes‚ An Deo placeant, cum
adeo sint infirmi, Nec est levis tentatio, quia
cum fides ex verbo debeat pendere, et statuere
quod Deus certo propicius sit propter Christum,
nostra infirmitas hoc oculis et sensu comprehen-

2. COMMENT AR11 IN EPIST. PAULI AD ROMANOS.

CAP. V. 614

dere conatur. Ideo et Anabaptistae vituperant
doctrinam fidei, et dicunt alias coelestes illumi-
nationes quaerendas esse. Et sunt alii, qui som-
niant se iam babere gloriam, id est, perfectam
obedientiam, et placere Deo, propterea, quia
legi satisfaciant, et sint siue peccato.

Occurrit igitur Paul-us utrisque, consolatur
sanctos, qui agnoscunt suani infirmitatem , et
iubet eos gloriari, sed spe, et statuere quod ha-
beant gloriam, id est, novitatem et vitam aeter-
nam, quae etiamsi nondum revelata est, tamen
nobis certa est. Quare conscientiae debent ac-
quiescere, non dubitare ac desperare, etiamsi ad-
huc sentiunt infirmitatem: sed iubet spe gloriari,
id est, non debent sentire, quod habeant iam
perfectam novitatem, nec debent alias illumina-
tiones quaerere, sed resistere in verbo, et statuere,
quod fide placeant propter Christum, et quod
haec novitas nondum sit perfecta, quod adhuc
hereat in nobis peccatum.

Est ergo sententia: Etiamsi mundus et nostra
ratio iudicant nos non habere gloriam, id est,
liberationem a peccato et a morte, tamen nos
gloriamur, id est, ducimus nos habere gloriam
illam, qua Deus nos glorificabit, sed speratam.
Spe adhuc tenemus ‚ sed tamen haec spes certa
est, non fallit. Ad eundem modum loquitur ad
Galatas: Nos spiritu ex fide spem iusticiae expe-
ctamus: id est, Etsi adhuc immundi sumus, ta-
men fide placemus et expectamus perfectam novi-
tatem. lta hic docet, quod sancti nondum ha—
beant perfectam novitatem, et tamen interim fide
placeant, et spe glorientur, id est, spe possideant
novam naturam, aeternam vitam, novam sapien-
tiam, novam iusticiam⁶

Nec id solum, verumetiam gloriamur etc.

Addit correctio-nem. lino reipsa gloriam
habemus, non tantum speratam, sed praesen-
tem. Quae est illa? Afflictiones.

Hanc necessariam consolationem opponit iu-
diciis mundi et rationis. Mundus videt nos af-
fligi, velut desertos ct reiectos a Deo, et hoc
scandalo deterretur ab Evangelio. Item ratio ipsa
secundum legem iudicat, afflictiones esse male-
dictiones, id est, res malas et signa irae Dei.
Paulus econtra docet nos de afflictionibus, quod
non sint maledictiones, sed sint nobis gloriosae, id
est, quod non sint signa irae Dei, sed signa bo-
nae voluntatis Dei.

3⁹⁸5

