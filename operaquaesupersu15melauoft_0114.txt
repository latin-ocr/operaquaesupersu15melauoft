211

ignorant beneficia Messiae, et tantum somniant Ι
suum illud nnmdannm regnum, repetit igitur
Christus suas asseverationes de missione et de
doctrina ‚ et explicat obiectionem de Abraham.

Abraham paler vester cra-ultavit, ut videret
diem mcum.

 

llaec nova absurditas magis etiam irritat ad-
versarios, miscet aetates, suain et Abrahae.

Quid hoc rei est'? Sed nominatim dicit: ’
Abraham optavitvideri-diem meum. Etsi de prae-
dicatione 'x‘ictoriae et de liberatione generis hu-
mani loquitur, tamen de sua persona etiam dicit: Ἰ
Abraham videre utrunque ardenter cupivit, hunc ’
propiciatorem, et ipsam praedicationem Evange-
lii, et gloriam victoriae in resurrectione, ac trium-
phum Christi ascendentis in coelos, ubi Apostoli
viderunt sormam eius regni, quod erit post resur-
rectionem.

Quomodo igitur vidit haec Abraham? Re-
spondeo: Personam novit, hoc est, novit filium
Dei venturum in carnem, et hunc esse propicia-
torem nostrum et custodem, sic norat filium Dei
et Iacob, qni inquit: Benedicat pueris istis Deus,
et angelus, qui eripuit me ex omnibus malis. llic
angelus, qui liberat. ab omnibns malis, certe cst
silius Dei, custos et salx-'ator noster, id norant
patres , ideo etde filio Deo intelligitur congressus,
cum apparuit Deus Abrahae in valle Mamre, ubi
tres viros hospitio excipit, et unum adorat, vide-
licet, inter angelos euntem filium Dei.

Ac de promissione data Abrahae nimis sri-
gide cogitamus, si non existimamus eum conside-
rasse, quanta res promissa suerit. intelligebat
Abraham ‹non tantum sibi promitti regnum mun-
danum, cum promissio dicat: In semiue tuo be-
nedicentur omnes gentes. Gubernatio mundana
regni Isra'e'litici nihil proderat caeteris gentibus,
sed sciebat Abrabam promissam esse liberationem
a peccato et a morte aeterna, et restitutionem
aeternae iusticiae et vitae. Sic igitur vidit diem
venturi Messiae, intellexit promissionem, sciebat
venturum semen fore hostiam pro peccam, et pro-
pter ipsum dari remissionem liieccatorum et vi-
tam aeternam , imo norat etiam ipsum fitium Dei,
quem viderat venturum in carnem. Ilinc igitur
laetatus est, quia agnitio misericordiae propter
filium promissae, liberat a peccatis et a morte
aeterna, et affert vitam aeternam, sicut Paulus
inquit: Fide iustificati pacem habemus erga Deum.

 

 

PIIlL. MEL. SCRIPTA EXEGETICA.

212

Ac docet hoc loco Christus, quomodo salvati
sint omnes haeredes vitae aeternae, antequam
Christus ex virgine natus est. Pharisaei putabant
omnes disciplina legis salvatos esse, sicut scripse-
runt et Monachi‚ qui finxerunt tres leges, et ad-
diderunt unumquemque salvatum esse propter
suam legem. Ilaec deliramenta execranda sunt,
ac sciendum unam esse legem aeternam, quae est
iudicium aeternum Dei de peccato. Nunquam
potest Deo placere adulterium Davidis, nec placet
ullius hominis peccatum, sed ira incurrit in filiurn,
propter hunc recipitur persona confugiens ad
filium. Semper igitur lex arguit, et accusavit

π peccata , nec quisquam propter disciplinam illam

salvatus est. Sed eodem modo salvati sunt omnes
haeredes vitae aeternae, fide, id est, fiducia mi-
sericordiae propter Messiam promissae. Haec
prorsus ignota suerunt pharisaeis, qui tantum
somniabant mundanum imperium, nec intellige-
bant promissionem de benedictione, nec cogita-
bant quid Abrahae et omnibus patribus post
lapsum inde usque ab initio profuisset agnitio
Messiae. Denique prorsus ignorabant veram de
Messia doctrinam,

Hoc igitur dictum Christi meminerimus, de
salvatione patrum, ad quod congruit dictum Petri
in Actis capite 15.: Quid tentatis Deum, impo-
nentes iugum super collum discipulorum, quod
neque patres nostri, neque nos portare potuimu8‚
sed gratia domini lesu Christi credimus salvari,
sicut et ipsi, et ut nos gratuitam misericordiam
clarius intelligamus, et iidem excitemus, intuen-
mnr patres ante legem, sustentantes se promis-
sione, non lege, sicut et Paulus nobis singulari
consilio lioc dictum proponit: Credidit Abraham
Deo, et imputatum est ei ad iusticiam. In hoc
exemplum intueri nos iubet, et docet nos recipi
in gratiam, non propter legem, sed fide, id est,
fiducia misericordiae propter Messiam promissae,
sicut Abraham receptus est. Nec dubium est quin
Christus in hac narratione Evangelistae ad illum
locum in Genesi respiciat, cum ait de Abraham:
vidit et laetatus est. Hoc plane idem est, quod in
Genesi dicitur: Credidit, et imputatum est ei ad
iusticiam. Etsi haec sententia a somniis Phari-
saeorum prorsus discrepabat.

Sunt autem in verbis ardentes affectus:
Abraham optavit videre diem meum, id est, opta-
vit et me'nosse‚ et mei adventus gloriam, id est,
incoationem regni aeterni videre. Vidit, id est,

