199

se dici servos, quia teneant} religionem, cultus,
politiam traditam divinitus, et ratiocinantur
Deum boc ipso beneficio defensae et conservatae
libertatis testari, quod liic sit populus Dei, Deo
placens. llaec est sententia liuius responsionis,
quae gloriatur de posteritate Abrabae, et liber-
tate ‚ ostensa in promissionibus, quae erant factae
patribus, prorsus ut nune coetus pontificius glo—
riatur de praescriptione tituli Ecclesiae, semper
penes ipsos fuisse professionem religionis, et or-
dinariam potestatem seu gubernationem Ecclesiae,
ideo non esse dissentiendum ab ipsorum sententiis

et dogmatis.

Omnis qui facil peccalum, servus est peccati.

Gravissima refutatio est carnalis gloriationis
de libertate, quae continet egregiam doctrinam,
quae sit vera libertas populi Dei, seu piorum, et
concionatur de modo, quomodo contingat, et
ostendit discrimen verae et falsae Ecclesiae. Di-
stinguantur igitur sententiae. Prima est definitio
libertatis, quae, ut sit illustrior, per antithesin
proponitur. Estque syllogismus negativus. Ne-
mo faciens peccatum, habet libertatem coram
Deo, vos servitis peccato, ergo non estis liberi.
Hic syllogismus clare refutat gloriationem Iudaeo-
rum de defensa et conservata libertate doctrinae
legis ac politiae. Simpliciter negat ipsos propter
legem seu professionem doctrinae et rituum Mo-
saicorum habere libertatem coram Deo, seu glo-
riam, quod sint populus Dei, quod placeant Deo,
estque sententia congruens cum dicto Ioannis 1.:
Qui non ex sanguinibuS, neque ex voluntate car-
nis, neque ex voluntate viri, sed ex Deo nati
sunt. Sicut enim illie negat filios Dei esse pro-
pter propagationem generationis carnalis, ut Iu-
daei imaginabantur: ita liic negat esse populum
Dei propter illam praerogativam, quod retineant
titulum, ac professionem legis, ac rituum acce-
ptorum a patribus. Haec est summa conclusio-
nis, quae negat eos esse liberos, videlicet coram
Deo, hoc est, populum Dei, acceptum Deo, hae-
redem vitae aeternae.

Sed observanda est maior syllogismi, ex qua
sumitur definitio libertatis, videlicet, quod liber-
tas coram Deo sit, non habere titulum populiDei‚
aut professionem doctrinae legis et politiae Mo-
saicae, sed liberum esse a peccatis, hoc est, ha-
here remissionem peccatorum, et iustum reputari
a Deo, seu esse acceptum Deo. Sed ut haec de-

PIIIL. MEL. SCRIPTA ExEGETICA.

200

finitio declaretur, necesse est adhibere explicatio-
nem de modo. Ideo additur altera sententia,
quomodo homines consequantur hanc libertatem,
quia dictum Christi: Qui facit peccatum , servus
est peccati, omnibus detrahit gloriam libertatis
seu iusticiae coram Deo, dicit etiam hos, qui glo-
riantur, lege, esse servos peccati, hoc est, reos
et subiectos irae Dei, et damnationi, nec propter
legem fieri acceptos Deo.

Addit ergo necessariam doctrinam de causa
et modo liberationis. Si filius vos liberaverit,
vere liberi eritis, quasi dicat: Cum servi sitis
peccati, nec lex tollat peccatum et iram Dei, ne-
cesse est vos alieno beneficio liberari, et quidem
filii Dei, qui est sine peccato, dominus et dator
iusticiae et vitae aeternae, missus a Deo, ut affe-
rat et impertiat reconciliationem credentibus voci
ipsius, sicut paulo ante dixit: Si manseritis in
sermone meo, veritas liberabit VOS. Ita ergo con-
tinget vobis libertas, si audita voce Evangelii
credetis vobis remitti peccata, vos recipi a Deo
propter hunc propiciatorem. Breve dictum est:
Si filius vos liberaverit, vere liberi eritis, sed di-
ligenter considerandum est pondus verborum.
Est euim gravissima sententia, simpliciter remo—
vens a causa seu merito reconciliationis omnem
fiduciam illius propriae dignitatis aut meritorum,
quasi dicat: Scio vos habere multas praerogativas,
propagationem generis ab Abraham et patribus,
legem et politiam divinitus traditam, sacerdo-
tium, cultus, etc. Scio esse aliquos in hoc po-
pulo viros exceltentes, praeditos virtute, sed non
ideo liberi estis a peccato, manent rei irae et
mortis aeternae omnes homines, Nec ulla res
est, propter quam contingit liberatio seu reconci-
liatio, nisi ipse filius Dei, missus a Deo, ut fiat
victima. In boc utrunque Deus vult conspici, et
magnitudinem irae adversus peccatum, quod
nulla alia hostia potuerit placari, nisi morte filii,
et rursus ingentem misericordiam, qnod voluit
filium fieri victimam, ne periret genus humanum,
quod propter ipsum vult recipere eredentes. Hoc
arcanum consilium aeterni patris protulit ipse
filius Dei. Vult igitur Deus, ut credamus voci
huius, et ita statuamus vere nobis contingere li-
berationem a peccato, et a morte propter filium.
Hanc fidem necesse est accedere, Quia hoc be-
neficium, sen liberatio non potest aliter appre-
hendi seu accipi. Ideo de ea Christus supra con-
clonatus est.

