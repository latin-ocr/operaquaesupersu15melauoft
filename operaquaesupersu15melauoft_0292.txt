567

PHlL. MEL. SCRIPTA EXEGETch.

568

stium , certum numerum specierum, et propagari ad imperiorum constitutionem , aut ad artes illu-

similia ex similibus non promiscue alia ex aliis.
Videmus causas finales rerum: Singula nascuntur
ad aliquam utilitatem. Est et mirabilis consensus
superiorum et inferiorum corporum. Motus coe-
lestes certas vices aestatis et hyemis ad utilitatem
viventium efficiunt. Quid fontium et fluminum
perennitas? Quid in corpore humano partium
singularum distributio? Quid ipsa numeri et or-
dinis agnitio? Nonne testantur clare hanc natu-
ram non extitisse casu, sed ab aliqua aeterna
mente ortam esse? Impossibile est enim haec
semper ita fieri casu, impossibile est noticias nu-
meri et ordinis casu, aut ex materia tantum ortas
esse. O caecas hominum mentes, quae tam per-
spicuis argumentis, tam expressis vestigiis divini-
tatis non moventur, ut melius de Deo sentiant,
et eum revereantur.

Quintum. Ad ordinis considerationem per-
tinet et politici ordinis consideratio. In hoc quo-
que lucent sapientia et bonitas Dei: Quod natura
humana ad societatem condita est, quod consociata
multis vinculis ‚ contractibus, pactis, iudiciis,
imperiis, poenis, 'l'otus hic ordo testatur hu-
manum genus non extitisse casu.

Sextum. A poenis homicidarum et conser-
vatione ac eversione imperiorum. Manifestum
est homicidas retrahi ad poenas, non humana di-
ligentia, sed divinitus, ut conservetur societas vitae.
Ita manifestum est imperia constitui, non buma-
nis viribus, sed ab aliquo numine, ac rursus
everti propter tyrannides et libidines: quia Deus
punit in societate civili atrocia delicta: sicut Tar-
quinius pulsus est: victi Lacedaemonii, cum qui-
dam per vim stuprassent hospitis filias et postea
eas interfecissent.

Septimum. A significationibus rerum futu-
rarum, multae sunt physicae significationes cer-
tae, vel stellarum, vel inferiorum corporum: ut
certissima et perpetua experientia testatur, con-
gressus stellarum humidarum in signis humidis,
significare pluvias, tempestates. Item, prodigia
multa apparent sine certa lege, et tamen signifi-
cantia. ltem vera vaticinia, ut Danielis de im-
periorum ordine. Hae significationes non pos-
sunt, nisi ab aeterna aliqua mente proficisci.

Octavum. Heroici motus sunt motus su-
pra humanam naturam , et magnae alicuius utili-
tatis causa interdum contingunt hominibus, ut

strandas, vitae utiles. Ergo oriuntur ab aliqua
praestantiore natura et intelligente.

Nonum. A serie causarum. Causae sunt
in natura ordinatae, ita ut necesse sit perveniri
ad unam primam, quae non aliunde movetur, sed
movet caeteras. Si est prima, necesse est eam ex
sese habere vim movendi, Ergo est infinitae po-
tentiae. Et esse aliquam primam necesse est:
alioqui enim nullus esset ordo causarum, si spar-
sae essent infinitum. Hoc argumentum in physi-
cis prolixe tractatur, et satis firmum est: sed su-
periora sunt magis illustria, quae a natura men-
tis, a discrimine honestorum et turpium, ab or-
dine in natura et societate sumta sunt: quae qui·
dem testantur non solum opificem esse Deum, sed
etiam vindicem, nosque ad timorem Dei invitant.
Quare adolescentes talibus cogitationibus confir-
ment animos. Nam quo diligentius haec argu-
menta consideramus, eo magis adsentimur , ut
Plato inquit, et nos ipsi experimur. Sciant au-
tem studiosi, omnia haec argumenta esse leges
naturae, praecipientes ut agnoscamus Deum esse
conditorem omnium, et nos ei debere obedien-
tiam. Atque ita accommodat hoc loco Paulus.
Cum autem supra in propositione accuset omnes
homines, nunc instituit distributionem: Primum
concionatur gentibus, postea Iudaeis: ait gentes
esse sub peccato ‚ quia cum Deum norint, non
tamen glorificaverunt ut Deum , nec ei gratias
egerunt.

N'on glorficaverunt ut Deum.

Glorificare ut Deum , est Deo aeterno rerum
conditori tribuere hanc gloriam, quod sit Deus,
id est, aeternus, immensae potentiae, rerum
conditor et conservator, sapiens, iustus, puniens
iniustos, exaudiens et adiuvans iustos, eique obe-
dire, ac vere timere eius iudicium, et vere ei cre-
dere, et ab eo petere et expectare bona. Hunc
honorem Deo tribuere omnes debebamus, idque
vocat hic, glorificare ut Deum.

Gratias agere, est credere quod Deus sit re-
rum conditor, quod ei curae simus, quod vitam
et alia bona ab ipso accipiamus, auxilium et de-
fensionem ab eo petere et expectare, ac propterea
eum agnoscere tanquam Dominum, eique obe-
dire, ne simus ingrati, et contumaces adversus
Dominum, et celebrare ac praedicare eius nomen,

