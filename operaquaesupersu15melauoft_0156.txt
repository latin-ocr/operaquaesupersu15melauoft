295

est: Postquam ego a patre confirmatus sum, vi-
cissim pater mea victoria, mea praedicatione,
mea obedientia celebratur et celebrabitur, et
propter hanc obedientiam paulo post rursus me
pater nova gloria in resurrectione ornabit, ac
mox delabitur sermo rursus ad passionem: Filioli
non diu vobiscum ero. Et mox addit praece-
ptum maxime necessarium, et saepe repetitum in
hac concione.

Blandalum norum do vobis.

Certum est mandatum de diligendo Deo et
proximo aeteruum et immutabile esse, quia sem—
per ita statuit mens divina, et hanc sententiam
statim ab initio revelavit, impressit humanae ua-
turae, et vocali verbo tradidit: Dilige proximum
sicut teipsum. llaec cum ita sint, et lex de di-
lectione toties sit repetita in Prophetis, cur Chri-
stus vocat novum mandatum? usitata responsio
est vocari novum, non propter tempus, quo prae-
cipi coepit, sed propterea quod non impleatur,
nisi novi testamenti dono, scilicet dato Spiritu
sancto, nec reprehendo hanc sententiam. Cae-
terum satis apparet Christum hoc mandatum vo-
care novum, quasi dicat, non usitatum mundo,
id est, non quia legem ipsam sciant omnes homi-
nes, sed quia nemo ignarus Evangelii, et non
habens timorem Dei, et fidem in Christum, prae-
stat hanc legem de dilectione et studio publicae
concordiae, et praecipue concionaturChristus gu-
bernatoribus. Discessurus enim, valde solicitus
est de concordia Ecclesiae et docentium, ideo
saepe inculcat hoc praeceptum, et ardentibus af-
fectibus significat suam solicitudinem de poste-
ritate.

Tota mundi historia ostendit raram fuisse
gubernatorum concordiam, et sacilime exitialia
dissidia inter eos exorta esse, ut igitur concor—
diam tueantur Apostoli, praecipit de dilectione,
quia sine dilectione facile accenduntur certamina.
Invidet Saul crescenti Davidi, ct se obscurari do-
let. Non potest serre Pompeius crescentem Cae-
saris potentiam, assidue rixantur inter se Aristi—
des et Themistocles. Haec fiunt inter illos, quo-
rum animi sunt sine mutua dilectione, sed unus—
quisque sese plurimi fieri vult, et occasiones pre-
mendi alios captat, non amanter admonet, non
sanat alterius incommoda. At econtra dilectio
primum gloriae Dei servit, hanc vult conspici et
celebrari. Deinde sese abiicit, et libenter aliis

PIIlL. MEL. SCRIPTA EXEGETICA.

296

cedit de principatu, non studet laedere, aut pre-
mere, errata collegae sanare cupit, ideo placide
et amanter admonet. Haec diligentia cum sit
difficultatum plena, toties inculcatur praeceptum,
ut memores vocis Christi magis frenemus affectus
nostros, et caveamus ne ambitione, iracundia,
cupiditate vindictae, malevolentia, livore, aut
aliis animi morbis turbemusEcclesiae concordiam.
ilaec satis sit breviter de hoc praecepto monuisse,
quod quam sit necessarium, quarn salutare, quam
difficile, experientia declarabit. Ac nos quidem
ipsi de hac postrema Christi concione saepe cogi-
tantes, diligentiores simus in concordia tuenda.

Non cantabit galla-5⁸.

Inseritur admonitio de imbecillitate humana,
et reprehenditur stulta confidentia, Petrus so-
mniat pugnas et dimicationem, et se morti confl-
denter offert, sed Christus taxat confidentiam, ac
praedicit eius lapsum· Discamus ergo non confi-
dere propria iusticia, vel vigilantia, vel sapien-
tia: nam humana natura per sese est imbecillis,
et sacile labitur. Deinde accerrimae sunt insidiae
diaboli, qui variis modis imbecillem naturam im—
pellit, sicut Lucae 22. inquit Christus: Simon,
Simon, ecce Satanas expetivit VOS, ut cribraret
vos tanquam triticum. Ego autem rogavi pro te,
ne deficiat fides tua , et tu conversus confirma fra-
tres tuos. Haec concio multas gravissimas et am-
plissimas sententias continet. Ait diabolum in-
sidiari Ecclesiae, ut eam dispergat et dissipet.
Huic tristissimae voci addit consolationem, quod
pro nobis oret, ne fides nostra extinguatur. Po-
stremo etiam monet, ut nos confirmati nostro te—
stimonio etiam alios confirmemus. Haec concio
tunc uon subiit animum Petri, occupatum cogi-
tatione de praeliis et regno mundano Christi.
Sed postea cum-in lapsu dicta Christi colligeret,
cogitavit quam necessaria sit reprehensio liuma-
nae confidentiae, quam dulcis consolatio, quod
pro se deprecatum esse dixit Christus.

Infra autem de lapsu Petri copiosius dicen-
dum est, et huic exemplo aliorum excellentium
virorum lapsus addantur, ut securitatem et confi-
dentiam metuere discamus, sicut multae senten-
tiae monent, 1. Corinth. 10. :Qui videtur stare,
videat ne cadat. Matth. 12. ait Christus: Spiri-
tum immundum redire adiunctis aliis septem, in
domum otiosam, id est, securam, non expave—
scentem agnitione irae Dei, non petentem auxi-

 

