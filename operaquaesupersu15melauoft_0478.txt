939

'I'ertius gradus est illorum, qui in terrori-
bus eriguntur voce Evangelii, sicut supra dictum
est: lustificati fide pacem habemus. Item: Qui
babet Christum , habet vitam.

llis gradibus consideratis baec narratio Pauli
recte et proprie intelligi poterit, quam peregrinis
interpretationibus Origenes et alii valde corru—
perunt.

Est autem in textu declarandi causa instituta
quaestio, Num lex sit res mala, cum augeat pec-
catum, quia in accusatione corda fugiunt Deum,
et horribiliter fremunt adversus eum. Respondet
Paulus per translationem: Quod lex est ministe-
rium mortis, uon lit legis vitio, sed propter no—
strum peccatum. Cum enim haec depravata na·—
tura nou sit conformis legi, sed plena tenebra—
rum et dubitationum, et sit sine timore, sine di-

lectione, sine fiducia Dei, et sit inenarrabilis con- ι

tumacia, denique cum sit sine. Deo, quando per
legem ostenditur ira Dei, non potest eam susti-

nere, sed sugit, et vellet se aut Deum in nibilum =

redigi, sicut scriptum est Lucae 25.: Dicetis mon-
tibus, cadite super nos.

Ait ergo Paulus, Effectum legis esse osten-
dere et accusare peccatum: postea natura rea fre-
mit adversus Deum. Paulus citat legem: Non
concupisces, ut significet non tantum externa pec-
cata damnari, sed etiam interiora. Et nomine
concupiscentiae intelligantur omnes errantes in-

clinationes iu bac misera natura, et tota aversio ’

a Deo.

Addit igitur Paulus de per se causa: Pecca- ·

tum occasione accepta per legem, id est, lege
accusatum, irritavit omnem concupiscentiam, seu
corrupit, id est, secit eam atrocius frementem
adversus Deum, ut in luda, Saul, et similibus:
ut et postea dicitur: Peccatum per legem fit cx-

cellenter peccatum, id est, reatus sentitur in'

horribili dolore in fremitu.

Sine lege peccalum erat mortuum.

Scilicet, sine lege iudicante et accusante
non sunt illi terrores, fremitus et indignatio ad-
versus Deum. Deinde incipit sese exempli causa
proponere: ubi tres gradus considerentur, quos
recensui. Ego aliquando sine lege vixi, id est,
sni securus, cum essem Pharisaeus, et somnia-
rem me lege iustum esse, nondum sentiebam iu-
dicium legis et iram Dei. Talis est maxima pars

PHIL. MEL. SCRtPTA EXEGETICA.

t

 

 

940

bominum, secura longo tempore, donec tandem
iudicio Dei obruitur.

Ilaec securitas et comminatio iudicii descri-
buntur statim in prima concione Genesis 4.: Pec—
catum tuum quiescet, donec revelabitur. Signi-
licat enim in toto genere humano futuram esse
securitatem, sed tamen postea omnes homines et
singulos alios alio tempore obrui iudicio Dei,
quia Deus est ignis consumens adversus pec-
catum.

SophO. 1.: Erit in tempore illo, scrutabor
Ierusalem lucernis, et visitabo mersos in feces
suas, qui dicunt in cordibus, non faciet Deus
bene nec male, et erit domus eorum deserta etc.

Ecclesiast. 8.: Non erit bene impio, Et cap,
ultimo: Cunctos adducet Deus in iudicium.
Psalrn. 58.: Utique est Deus iudicans homines in
terra. Et 62: Tu reddis unicuique iuxta ope-
ra sua.

Veniente lege peccalum revixit.

Veniente lege, id est, iam accusante cor, ut
sentirem iram Dei adversus immunditiem meam,
hypocrisin et securitatem, ibi peccatum revixit,
id est: Factum est inquietius, et fuit per se cau-
sa pavorumr fugae, et indignationis adversus
Deum, et haec ipsa consternatio est mors: ideo
additum est.

Ego autem mortuus sum, Sicut ad Corinth.
inquit: Aculeus mortis peccatum est, potentia
vero peccati lex est. Et in hoc Capite: Peccatum
fit excellenter peccatum, id est, valde reum, hoc ⁷
est, in veris pavoribus et sensu irae Dei cernitur
aliquo modo peccati magnitudo, quam securi et
otiosi homines leviter curant, et praesertim hy-
pocritae inssati et tumentes bac persuasione, quod
antecellant aliis virtute, et utiliter servierint hu-
mano generi, tales ebrii admiratione sui, non
cernunt immunditiem suam. Adversus hanc hy-
pocrisin dicuntur et sequentia in textu.

Scimus quod lex spiritualis sit.

Hoc dictum insulsissime depravatum est ab
Origene et caeteris, qui eum secuti sunt, qui
somniarunt tanturn hoc dici, Lex est spiritualis,
id est, allegorica in ceremoniis, Longe aliud
hic agit Paulus, et praecipue de lege morali lo-
quitur, et prorsus hoc sentit, Lex divina est spi-
ritualis, id est, non tantum est politica sapientia,
vel disciplina frenans locomotivam ‚ sicut leges in

