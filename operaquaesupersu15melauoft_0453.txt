XIII.

Si enim Abraham ex operibus etc.

889

Primum expressa asseveratio in textu consi-
deranda est, quod aperte affirmat Paulus Abra-
bam non fuisse iustum coram Deo propter opera
sua, sicut et supra dictum est: Ex operibus legis
nou iustificabitur omnis caro, Et nibil dubium
est complecti Paulum opera moralia: nam et
Abrabam antecessit politiam Moisi annis quadrin-
gentis et triginta vel circiter.

Deinde consideretur accommodatio dicti:
Credidit Abraham Deo, et imputatum est ei ad
iusticiam. Alibi citat baec dicta: Iustus sua vi-
vet. Item: Qui credit in eum, non confundetur.
Hic autem recitat primum dictum, in quo ex-
presse fit mentio fidei. Vult enim ct hoc osten-
dere, non afferri nunc doctrinam ignotam Eccle-
siae Patrum et Prophetarum, sed eandem in vera
Ecclesia doctrinam de iusticia semper fuisse. Ut
autem accomodatio recte intelligatur, cavillatio-
nes refutandae 1sunt, quae opponuntur, quarum
prima baec est.

Prima cavillatio adversariorum.

Adversarii dicunt, Paulum abuti hoc dicto,
quia ibi dicitur de fide expectante posteritatem.
At Evangelium loquitur de fide agnoscente Chri-
stum crucifixum et resuscitatum, et accipiente re-
missionem peccatorum , Ergo de alia fide Moises‚
de alia Paulus loquitur.

Respondeo: De omnibus exemplis in quibus
laudatur fides, ut Gedeon, David, credunt Deum
ipsis praeliantibus affuturum esse: etiam cum res
externa petitur et expectatur, semper tamen opor—
tet praelucere hanc fidem, qua accipitur recou-
ciliatio propter mediatorem , iuxta dictum: Nemo
potest venire ad patrem nisi per filium. Item
Rom. 5.: Perbunc hahemus accessum fide. Sem-
per igitur primum et principale obiectum fidei est
Deus non irascens, sed propter filium nos reci-
piens, et prima lucta est, An Deus velit te re-
cipere.

Cumque iam credimus eum esse propicium,
postea expectamus ab eo caetera beneficia. Ge-
deon, David non possent a Deo petere vel ex-
pectare victorias, nisi prius crederent se receptos
esse et placere Deo. Sciunt autem ex promissione,
quod recipiantur homines per misericordiam pro-
pter mediatorem, iuxta dictum: In semine tuo

3. ENARRATIO EPIST. PAULI AD ROMANOS. CAP. IV.

 

 

890

benedicentur omnes gentes. Et sicut certum est
Ecclesiam colligi propter filium, ita norunt sau-
cti et promissiones bonorum corporalium traditas
esse propter filium, quia Ecclesiae necessaria sunt.
Ideo 2. Corinth. 7. dicitur: Omnes promissiones
in Christo ratae sunt.

Discernantur ergo obiecta fidei: primum ct
principale est Deus propicius propter mediatorem,
postea possunt accedere alia externa obiecta. Ut
Abraham petit protectionem inter impias gentes,
petit posteritatem et conservationem Ecclesiae.
Denique in quotidiana invocatione singuli multa
complectimur, sed uno et eodem modo ad Deum
accedunt omnes sancti, scilicet, Credentes Deum
esse propicium propter mediatorem , sicut ipse
Dominus inquit: Quicquid petieritis patrem in
nomine meo, dabit vobis,

Iam considerentur verba textus. In capite 12.
Geue. dicit Dominus: Benedicam tibi. Item:
ln te benedicentur omnes gentes. Postea in ca-
pite 15. dicitur: Noli timere, ego protector tuus
et magna merces valde. In his dulcissimis pro-
missionibus manifeste ostenditur reconciliatiO, et
norat Abraham primam promissionem: Semeu
mulieris conteret caput serpentis. Et quidem
sciebat hanc promissionem, iam restringi ad suam
posteritatem, quia dictum erat: In te benedicen-
tur omnes gentes. Accipit igitur simul et pro—
missionem reconciliationis et seminis benedicti
et posteritatis, id est, propagandae Ecclesiae.

Has promissiones cum fide accipiat manife-
stum est, eandem esse fidem Abrahae et Pauli,
et omnium sanctorum in vera Ecclesia accipien-
tem reconciliationem propter mediatorem. Ideo
et Dominus inquit: Vidit Abraham diem meum
id est, agnovit in promissione mediatorem et
fiducia mediatoris accepit remissionem peccato-
rum, et liberatus est ab inferis et ab ira Dei.

Credidit Abraham Deo etc.

Haec responsio vera et firma est, sicut et
experientia testatur in omnium piorum cordibus.

Idem textus iu Moise ostendit, quid ibi no-
minet Fidem, videlicet non tantum noticiam te
Deo, qualis est in diabolis, vel in Ethnicis, quod
sit Deus, quod sit conditor mundi, sapiens, ve-
rax, iustuS, castus, postulans obedientiam con·
gruentem ipsius sapientiae et voluntati, et iu-
dicans ac puniens inobedientes, sicut Lato-

‚mus Lovaniensis inquit, Non aliam fuisse iu

