163

qni esset liberaturus populum a servitute alienae
dominationis, excussurus tyrannos e regnis, et
occupaturus imperia mnndi. ltaque legentes aut
audientes talia vaticinia, imaginabantur dici de
ingenti ubertate bonorum corporalium, somnia-
bant auream aetatem, in qua Messias allaturus
esset eis libertatem et imperia, ut fruerentur opi-
bus, voluptatibuS‚ etc.

Ilaec imaginatio hoc loco refutatur, et addi-
tur interpretatio, haec dicta prophetica non esse
intelligenda de politia aut regno mundano, sed de
aliis spiritualibus, et aeternis beneficiis‚' quae
consequuntur hi, qui credunt vociEvangelii, per
qnam efficax est Spiritus sanctus in mentibus eo-
rum, qui oppressi terroribus irae Dei, ac mortis
aeternae, propter peccatum, fide assentientes pro-
missionibus, rursus eriguntur, et accipiunt con-
solationem, et donantur nova luce, iusticia et
vita aeterna. Haec ait Christus se efficere in Ec-
clesia in his, qui credunt, et haec beneficia affe-
runt etiam ingentes fructus, non tantum in ipsis
credentibus existunt novi motus, timor Dei, vera
fides, vera invocatio= et similes motus spirituales,
sed etiam ipsorum ministerio propagatur doctrina
Evangelii, instituuntur rudes ipsorum conses-
sione, et exemplis invitantur alii. De his omni—
bus beneficiis ait Psalmns: Ascendisti in altum,
captivam duxisti captivitatem, accepisti dona ho-
minibus, et de iisdem vaticinatur dictum Io'e'lis:
Effundam de spiritu meo super omnem carnem.

Docent igitur nos hae sententiae, quale sit
regnum Christi, videlicet, non esse iusticiam le-
gis, aut qualemcunque corporalem seu politicam
disciplinam: sed res aeternas, quae efficiuntur
in cordibus credentium, dato Spiritu sancto, ut
significatur in his verbis: Flumina de ventre seu
de visceribus eius ssuent, sicut alihi dicitur: Re-
gnum Dei intra vos est. Docemur item, Chri-
stum non esse otiosum, aut sibi tantum regnare,
sed esse efficacem divina potentia in Ecclesia, et
quidem impertire aeterna beneficia, iustificare
credentes, sanctificare dato Spiritu sancto, de-
fendere et servare Ecclesiam adversus potestatem
diaboli, incoarc novam et aeternam vitam in cre-
dentibus. Discamus ergo agnoscere haec benefi-
cia, ac in poenitentia exercere fidem, statuamus
Christum in nobis quoque efficacem fore, cum
hac fide invocabimus eum iuxta promissionem:
Dabit Spiritum sanctum petentibus se.

PIllL. MEL. SCRIPTA EXEGETICA.

164

Quod addit: Spiritus sanctus nondum erat,
quia Christus nondum eratf glorificatus, Palam
est non hoc dici, quod non extiterit persona Spi-
ritus sancti ‚ ant quod Spiritus sanctus nou fuerit
efficax in Ecclesia ante Christum glorificatum.
Nam supra in historia Evangelii clare recitata est
admiranda revelatio, facta Baptistae, qua mani-
fcste discernuntur personaePatris, et Filii, et Spi-
ritus sancti, et constat inde usque ab initio sem-
per Ecclesiam regi et sanctificari Spiritu sancto,
sicut Petrus de Prophetis ait, eos exquisivisse de
revelanda salute, scrutantes, quod tempus signi-
ficaret spiritus Christi, qui in eis erat, et 2. Pet.
1. dicitur: Spiritu sancto inspiratos locutos esse
Prophetas, etc. Quare necesse est intelligi hoc
dictum de manifesta ostensione Spiritus sancti,
seu de ministerio palam et publice promulgato
per Spiritum sanctum, sicut praecedentia verba.
Haec autem dicebat de spiritu, quem accepturi
erant credentes, clare significant eum* locutum
esse de hoc publico ministerio , per quod Spiritus
sanctus efficax est in credentibus-

Intelligatur ergo hic opponi ministeria. Erat
tunc quidem in populo lsrael publicum ministe-
rium doctrinae legis, et ceremoniarum Levitica-
rum multo ante editum, manifesta revelatione et
miraculis, hoc tantum norat et mirabatur popu-
lus: ideo de Messia nihil aliud imaginabatur,
qnam eum fore talem gubernatorem, qui propa-
gaturus esset hanc politiam Mosaicam, divinitus
constitutam, in totum orbem terrarum, non exi-
stimabant eum allaturum esse aliud genus doctri-
nae, nec intelligebant cius regnum fore non ex-
ternam politiam, sed collecturum ac gubernatu·
rum Ecclesiam, sine armis et potentia corporali,
solo ministerio Evangelii, dato Spiritu sancto.
Quare postquam apparuit Christus, necesse fuit
divinitus edi publicum testimonium huius novae
doctrinae, seu ministerii spargendi in omnes gen-
tes. Id factum est misso Spiritu sancto manifesta
specie, et miraculis post Christi resuscitationem,
cum assumtus est in coelum, ut constaret ipsius
regnum non esse corporale, nec doctrinam legis,
aut politiam ludaiei populi, secl ministerium de
beneficiis filii Dei, dantis Spiritum sanctum, et
incoantis novam et aeternam iusticiam et vitam
in credentibus.

Sic clarius intelligetur hoc dictum, si consi-
deretur discrimen inter ministerium veteris ae
novi testamenti, de quo alibi copiosius dicitur.

