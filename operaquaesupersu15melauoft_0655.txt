 

1293 XIII.

Transtulit igitur Paulus verbum usitatum sacer-
dotibus ad aerumnas docentium, quos praecipue
oportet paratos esse ad omnes casus, et scite
utramque fortunam recte serre, non insolescere
in rebus secundis, nec propter adversas a Deo
deficere. Hoc robur in docentibus postulant et
Moysi dicta, in descriptionibus tribuum Deut-
33.: qui dixit patri suo et matri suae, nescio vos
etc. Hi custodiunt eloquium tuum et pactum
tuum etc. Ad talia praecepta congruit exemplum
Pauli hoc loco propositum.

Posteaquam autem suspicionem avaritiae re-
futavit, deinde narrat, se grato animo accipere
munus, et laudat veterem eorum liberalitatem,
quia et antea expertus sit eorum benevolentiam,
de qua tamen ita loquitur, ut significat, docenti-
bus mercedem deberi, sicut et alibi inquit Rom.
15.: debitores ipsis sunt. Ita hic inquit: nulla

5. ARGUMENTUM EPIST. PAULI AD PHILIPPENSES.

1294

Ecclesia mihi communicavit iuxta rationem Dati
et Accepti, nisi vos soli. Significat igitur pro
data doctrina vicissim dandas esse mercedes, sicut
verissimum est. Cum autem venae auri in illo
loco suerint, consentaneum est, multos fuisse,
qui et antea idolis multa dedicarunt, ita postea
cum illuxisset eis vera de Deo et de Redemptore
doctrina, contulisse aliquid ad iuvandum mini-
sterium Evangelii.

Usus est Paulus hie verbo ἀπέχω, quod fuit
usitatum in contractibus, ubi fatebatur is, qui
debitum acceperat, se recepisse, ἀπέχω, id est,
recepi persolutum debitum, unde est nomen
ἀποχή pro testimonio accepti debiti.

Haec in argumenti recitatione dixi, ut po-
stea insignes materiae diligentius observantur.

Θεῷ δόξα.

