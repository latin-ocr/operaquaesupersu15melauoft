1089 XIII.

Bona opera moralia eodem modo necessa-
ria sunt in omnibus. Haec vocat in hoc loco
mandata. Et meminerit lector hoc dictum ad
refutandos Antinomos, qui fingunt, in Ecclesia
nulla esse mandata, nullam legem. Ideo autem
moralia necessaria sunt, quia sunt iusticia cordis,
congruens cum mente divina, cuius imago esse
nostra Mens etVoluntas renata debet, iuxta illud:
Dabo legem meam in corda eorum.

At ceremoniae leviticae nihil ad nos perti-
nent, quae ad tempus in politia Itrfeosaica institu-
tae fuerunt.

Deinde gradus vitae politicae, Dominus,
Servus, Dives, Pauper, et similes, sunt ἀδιά-
φορα, et possunt in bonis et malis esse. Verum
hoc servetur, ut suae quisque vocationi obtem-
peret. Item, ne abutamur his gradibus. Plo-
ran5‚ non succumbat dolori, deficiens a Deo.
Laetus non efferatur, ut oblitus Dei indulgeat
cupiditatibus ‚ ut fit in rebus sesundis, ut dicitur:
Luxuriant animi rebus plerunque secundis,

Tandem igitur addit: Praeterit figura huius
mundi, id est, gestus mundani, varii gradus vi-
tae, dominia, servitutes, contractus.

Observa etiam hic approbari contractus et
rerum dominia, cum approbat emptionem. De
his omnibus facile est iudicium iis, qui norunt
iusticiam, de qua concionatur Evangelium, esse
novam et perpetuam lucem, iusticiam, et vitam
in cordibus. Interea tamen in hac consuetudine
civili utendum esse politicis ordinationibus eorum
locorum, ubi vivimus, si tamen congruant cum
lege naturae.

Caput VIII.

Περὶ δὲ τῶν εἰδωλοθύτων οἴδαμεν.

Initio mos consideretur, quam acceptum a
patribus Ethnici‚ postea etiam amissa vera do-
ctrina retinuerunt.

Cum in diebus festis sacrificium fiebat, pars
victimae incendebatur, pars erat propria Sacerdo-
tum , pars communis patrifamilias et caeteris, qui
victimas dederant. Et erant multa peculiaria cer-
tarum familiarum sacrificia, in quibus cognati
frequentes conveniebant, et a sacello victimae
partesin suas domos afferebant, ut senex apud
Aristophanem in Pluto victimae partem domum
affert. Aliqui etiam ad sacella una cum Sacer-

Maura. Ormi. Vei.. XV.

4. COMMENTAR. IN EPIST. PAULI AD CORINTHIOS. CAP. VIII.

1090

dotibus convivabantur. Credibile est autem, ali-
quos, qui iam abiecerant cultum idolorum, tamen
a cognatis ad convivia vocatos esse. Et vix fieri
potuit, quin mariti ethnici convivio interesset
uxor pia.

In talibus casibus videmus Paulum aliqua
ἐπιεικείᾳ usum esse ac permisisse, nt proximi in-
teressent non sacrificiis, sed conviviis. Aliqui
autem, ut fit, illam permissionem nimium laxa-
bant, et victimarum carne vescebantur malo exem-
plo, id est, invitabant alios imbecilliores, ut
ipsi quoque vescerentur, quorum conscientiae
postea turbabantur. Damnabant enim sese, quasi
consuetudinem impiam confirmarent. Quando—
cunque autem conscientia sese damnat, iudicat se
contra Deum facere. Quare fides excutitur, et
impeditur invocatio.

Nunc igitur Paulus illam permissionem .
astringit, et hic tantum de Scandalo concionatur,
postea rursus in genere astringit, quia quoquo
modo excusetur, tamen aliquid in exemplo mali
est. Nam consuetudo colentium *idola confir-
matur.

Sed hic nominatim fit mentio huius scandali,
quod eruditi movebant imbecilliores, ut vesceren-
tur, et horum postea sanciebantur conscientiae,
ut varii casus nostro tempore acciderunt, ubi imi-
tatione libertatis etiam in recte factis imbecilles
conscientiae valde turbatae sunt.

Obiurgat igitur Paulus doctos sibi placentes,
et audaces in rebus nou necessariis, ut sunt multi
propter ostentationem suae eruditionis et sapien-
tiae. Et regulam Roman. 14. traditam, hic re-
petit: Docet necessaria facienda esse: ln non ne-
cessariis vero, quae tantum licita sunt, eam mo-
derationem servandam esse, ne exempla nostra
laedant aliorum conscientias, aut labefactent com—
munem concordiam, sicut regula Iurisconsulto-
rum recte docet: Quod tibi non nocet, et alteri
prodest, id praestandum est. lustum est igitur
astringere libertatem propter aliorum salutem, ut
itinere faciendo robustus minus properat propter
imbecilles comites.

Haec regula, quae monet servandum esse
discrimen inter necessaria et non necessaria, ma·—
gnum usum habet in universa vita, et coercet multa
vitia, πολυπραγμοσύνην, arrogantiam, et alia.

Haec est summa capitis, quam recensui.
Caeterumfdicta multa inserta sunt, doctrinam exi-
miam continent: Scientia inssat, Dilectio aedifi-

69

