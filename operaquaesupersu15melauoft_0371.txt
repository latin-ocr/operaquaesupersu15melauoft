725 xm.

De scandalo.

Scandalum significat offensionem, quae de—
terret animos, vel invitat ad imitationem. Est
autem duplex. Alterum genus vocatur pharisai-
cum scandalum, id est, offensio, quam conci-
piunt hypocritae propter veram doctrinam, aut
sactum, quod Deus requirit vel approbat, qua
offensione incitantur hypocritae ad odium verae
doctrinae et piorum. ld scandalum non potest
vitari, nec peccant pii propter talem furorem im-
piorum, lmo necesse est obedire mandato Dei,
contra impiorum iudicia et odia, quia Paulus in-
quit: Si quis aliud Evangelium praedicaverit,
anathema sit. Ac diligenter erudiendi sunt pii
et muniendi, ne hypocritae deterreant eos a pro-
fessione, cum obiiciunt pericula, motus, ‹lissi-
pationes‚ quae sequuntur persecutionem. Ad—
versus hos terrores oportet animos bene munitos
esse, ne languesacti abiiciant veritatem.

Alterum genus scandali est impia doctrina,
aut factum malum, aut indifferens, petulanter
susceptum apud infirmos, quo deterrentur ab
Evangelio, vel quocunque modo sauciantur eo-
rum animi. Haec scandala sunt cavenda. sed
nocentissimum omnium est impia doctrina, quia
laedit gloriam Dei, et perdit auditorum animos
innumerabiles.

Deinde quodlibet factum malum manifestum
est scandalum, quia mala exempla invitant alios
ad imitationem, et minuunt reverentiam Dei, et
saepe sanciunt, ut ipsa Ecclesia et doctrina male
audiat, et deterreantur moderati homines a vera
doctrina. Sicut male audisset doctrina, si 10-
sepli commisisset adulterium. Econtra vero eius
continentia multis nodis suit gloriosa piae doctri-
nae, et attulit ingentia commoda toti regno. Hoc
exemplum cum sit illustre, ostendit quantum refe-
rat buius generis scaudala caveri. Ac memine-
rimus omnia facta nostra pertinere non tantum
ad nos, sed etiam ad gloriam Dei. Sicut scri-
ptum est: Propter vos male audit nornen Dei in-
ter gentes,

Postremo in usu indifferentium petulantia
cavenda est, ne mores indifferentes mutentur
apud eos, qui aut nondum audierunt doctrinam
de libertate, aut adbuc sunt infirmiores, ut pe—
riculum sit, ne moti mutatione talium morum
deterreantur ab Evangelio. Et tamen non per-
sequuntur piam doctrinam, sed sunt dociles.
Verum postquam tradita est doctrina, et hypocri-

2. COMMENTARH [N EPIST. PAULI AD ROMANOS. CAP. XIV.

726

tae se opponunt, rectum est ostendi illis exempla
libertatis, et baec exempla sunt pars confessionis,
(ξι-Ἀ.. 1. Sic Apostoli violabant traditiones pha-
r1sa1ca5.

Infirmum in fide assumite.

Dicturus de usu ceremoniarum ct de liber-
tate, initio proponit admonitionem de tolerandis
infirmis. Tradit autem praeceptum, quo uten-
dum est non adversus persecutores impios, ho-
stes Evangelii, sed erga membra nostra, hoc est,
erga eos, qui doceri se sinunt, et audiunt Evan-
gelium, hos vetat deterreri exemplis inusitatis,
quo minus amplectantur Evangelium.

Vocat autem infirmnm in fide, nondum sa-
tis eruditum in doctrina libertatis. Porro cum
inquit sublevandum esse, ne incidat in dubita-
tioueS, utrunque monet, ne cogatur aliquid fa—
cere contra conscientiam, seu improbante con·
scientia. Item ut paulatim provehatur, et eri-
piatur et liberetur a dubitatione. Nam dubitatio
in quocunque articulo, si non emendetur, sed
augescat, est horribilis pestis, et excutit fidem,
et accersit desperationem, odium totius Evange-
lii, et manifestam impietatem. Sicut accidit lu-
liano et multis similibus.

Deus enim illum assumsit.

Primum autem observabis praeceptum de
cavenda dubitatione. Deinde observabis llic egre-
giam consolationem propositam esse. Testatur
euim Paulus infirmos a Deo receptos esse, sed in-
telligit nou hostes aut persecutores, sed eos qui
audiunt Evangelium ‚ qui sunt dociles, et habent
initia timoris Dei, et fidei in Christum, sicut
Apostoli ante resurrectionem eraut iusti, etiamsi
habebant suas infirmitates, ut apparet in historia
evangelica.

Hoc exemplum transferamus ad n05, et me-
minerimus nos quoque habere multas infirmita-
tes, neque tamen propterea sidem abiiciamus,
quia bic scriptura testatur infirmos recipi, sed
monet simul etiam paulatim provehendos esse
infirmos.

Tertio traditur praeceptum contra dubitatio-
nem, id est, ne quid faciamus improbante con-
scientia. Unusquisque in sua mente certus sit.
Haec sententia xetat facere contra conscientiam.
'Nam qui contra conscientiam facit, palam con-
temnit mandatum Dei. Facile autem intelligi po·

46²*

