587

est, nec Solon , sed habet aliud multo maius osfi·
cium, Est victima pro peccato, et gratis donat
nobis remissionem peccatorum, et imputationem

iustitiae, et Spiritum sanctum, ac vitam aeter· ⁴

nam. Loquitur igitur Paulus, cum ait, sine
lege. de tota lege, ac sentit Christum afferre re-
missionem peccatorum ‚ et imputationem iusti-
ciae‚ non propter ullam legem, nec propter cere-
monias, nec propter moralia opera, sed gratis.
Et sciamus hoc dictum non ad civilem vitam, aut
externos mores pertinere,sed ad conscientiam agen-
tem coram Deo, et quaerentem quomodo consequa-
tur remissionem peccatorum et reconciliationem.
Hinc discrimen legis et Evangelii multo fit illu-
strius‚ vel quia testatur in Evangelio annunciari
gratuitum beneficium, non pendens ex conditione
legis seu meriti nostri. Et hic locus non solum
opponendus est Anabaptistis et similibus, qui
fingunt Evangelium novam politiam mundanam,
sed etiam tenendus est in agone conscientiae, ut
ibi vere intelligamus beneficium Christi esse gra-
tuitum. Estque sententia: Iusticia manifestata
est sine lege, id est, consequimur remissionem
peccatorum, et reputamur iusti, non propter ul-
lam legem, sed propter Christum gratis per mise-
ricordiam. Etsi enim in his, qui fide iustificati
sunt, incoatur nova obedientia, tamen illa nova
obedientia seu lex, non est causa propter quam
consequimur remissionem peccatorum , et repu-
tamur iusti seu accepti, verum haec gratis donan-
tur propter Christum.

Destituantur gloria Dei.

Carent illa gloria quam Deus approbat, ca-
rent illa iusticia, quam Deus iudicat esse gloriam.
Aut si quis mavult active interpretari, erit enim
eadem sententia: Carent gloria Dei, id est, sa-
pientia et iusticia glorificante Deum, id est, quae
vere tribuit gloriam Deo, agnoscit, diligit, prae—
stat perfectam obedientiam: Carent gloria Dei,
id est, luce qua agnoscitur et glorificatur Deus.
Estque repetitio sententiae universalis, quae do-
cet omnes homines reos esse peccati et irae Dei,
carere gloria, id est, reiectos esse coram Deo, nec
propter legem iustos esse. Est et hoc observan-
dum, quod extenuat iusticiam legis, et illos san—
ctissimos cultus, quos certo Iudaei putabant esse
gloriam Dei, et docet hanc externam iusticiam
non esse gloriam Dei, quia non est agnitio et
glorificatio Dei.

PHlL. MEL. SCRIPTA EXEGENTICA.

588

t Iuslificamur aulem gratis.

Id est, consequimur remissionem peccato·
rum et reputamur iusti, id est, accepti, et cum
lhac reputatione coniuncta est donatio Spiritus

sancti, et acceptatio ad vitam aeternam. Haec
igitur complecti debemus, cum de Iustificatione
disputamus, scilicet remissionem peccatorum et.
imputationem iusticiae‚ id est, acceptationem,
cum qua est coniuncta donatio Spiritus sancti, et
acceptatio ad vitam aeternam. Est autem perspi·
cua Pauli descriptio, cum ait: Gratis per gra-
tiam , id est, per misericordiam. Hic clare
ostendit, se de alia iusticia concionari, quam de
iusticia legis seu nostrorum operum. Excludit
enim conditionem legis seu meriti, et testatur
nos iustificari gratis, non propter ullam dignita-
tem nostram, aut opera nostra.

Per redemtionem, quae est in Christo Iesu.

Quia Deus iratus peccato requirebat aliquam
victimam, ideo Paulus inquit: t er redemtionem,
quae est per Christum lesum. Atque hic resi-
stant animi nostri, et cogitent primum de ira
Dei adversus peccatum. Deinde de magnitudine
misericordiae, quia utrunque bic proponitur.
Mundus non videt magnitudinem irae Dei adver-
sus peccatum, et dicit peccatum rem levem esse.

ι Sed hic discamus tantam esse iram, utnulla ho-
stia placari potuerit Deus, nisi tantum morte filii.
Est igitur horribile peccatum securitas in iis, qui
perseverant in peccatis, et contemnunt iram Dei.
Secundo, tanta est misericordia, ut pater dede-
rit filium pro nobis, et voluerit nos tali pignore
dato, de misericordia certos esse. Iam quanta
est blasphemia, gloriam filii Dei transferre iu
humana opera, et fingere alias victimas, ut satis-
factiones, Missas, monachatus? etc.

 

Reconcilialorem.

Commoratur in descriptione officii Christi,
quod sit victima, propiciator etc. Et quidem
propiciator‚ titulus est significans certum esse be-
neficium, quod propter illum propiciatorem pro-
missum est, quia Christus non est frustra factus
propiciator. Sed quare addit per fidem? Haec

l particula diligenter observanda est, quia iam de
applicatione loquitur, ut sciamus quomodo con-
sequamur beneficium Christi.

 

 

