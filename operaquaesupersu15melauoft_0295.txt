573 XIII.

2.χ COMMENTARII IN EPIST. PAULI AD ROMANOS. CAP. II.

574

locis ius naturae cum' decalogo, qui quidem est ignorationem et contemtum Dei, et omnes pravas

optima methodus et summa legum naturae, si quis
dextre decalogum intelligat.

Quod haecfacienies etc.

Mira profecto sententia est, quod ait homi-
nes naturaliter intelligere, dignos morte esse
omnes, qui violant naturae leges. Facile intel-
ligi potest ea delicta severe punienda esse, quae
perturbant communem pacem, ut homicidia et
latrocinia. Neque enim conservari societas civilis
posset, si impune liceret rapere aliorum faculta-
tes, aut insontes homines trucidare. Hic utilitas
eommunis admonuit gubernatores ut poenas con-

stituerent.

Sed cur Paulus in genere de omnibus vitiis
inquit, digni morte sunt, et turpia facientes et
consentientes. An invidus plectendus est capitali
poena? Respondeo: Paulus non loquitur boc
loco de magistratuum iudicio, aut de suppliciis,
quae propter pacem et utilitatem communem irro-
gantur latronibus aut grassatoribus: sed loqui-
tur de privato conscientiae iudicio in quolibet ho-
mine. Ac multo altius introspicit mentes, quam
vel Epicurei, vel hypocritae, qui securi et ebrii
voluptatibus non sunt experti veros pavores con-
scientiae. Non iudicat Saul se morte dignum esse,
cum contra mandatum Samuelis parcit regi capti-
vo. Sed tunc agnoscit conscientia, quodlibet
peccatum morte dignum esse, cum veri terrores
incutiuntur auimo, cum videt Deo non esse ob-
temperatum. Hic peccatum ut infra dicitur, fit
excellenter reum ac damnatum.

Adam cum gustaret pomum contra manda-
tum, existimabat id sactum non magni momenti
esse, nondum illos horribiles terrores conscien-
tiae expertus erat, qui mortem adferunt. Postea
vero obiurgatus a Deo, agnovit peccatum esse
contemtum Dei, sensit irasci Deum, expavit, et
extinctus esset magnitudine doloris, nisi diviua
promissione ex morte revocatus esset. Lex, in-
quit Paulus, est potentia peccati. Ita lex natu-
rae iu mentibus hominum iudicat et damnat pec—
catum, ostendit Deum irasci cuilibet peccam,
cum videlicet vere cernitur, ut fit in illis ter-
roribus.

De hoc vero iudicio conscientiae loquitur
hic Paulus , ac damnat non solum externa delicta,
sed etiam universam immunditiem interiorem,

cupiditates. Etsi autem alii affectus in aliis ma-
gis erumpunt, alii magis indulgent odiis, alii
libidinibus, alii avariciae, tamen corda impio-
rum omnium sunt sine timore Dei, sine fiducia,
delectantur impiis opinionibus et erroribus, de—
lectantur aliquibus voluptatibus obscenis, etsi
alii aliis diligentiores sunt iu frenandis his in-
clinationibus. Ut non facit caedem Pomponius
Atticus, sed tamen voluutas est aversa a Deo,
delectatur opinionibus Epicureis, aut Academicis
de Deo, vult suaviter vivere, quaerit tranquilli-
tatem sine agnitione Dei. Denique multos habet
motus a Deo aberrantes: hoc vult Paulus cum
damnat non solum facientes, sed etiam consen-
tientes, συνευδοκοῦντας. Non enirn loquitur tan-
tum de his qui adiuvant aliorum scelera, ut in
foro consensum interpretantur, sed de omnibus
qui similibus rebus delectantur, id enim est pro-
prie συνευδοκεῖν. Et hanc sententiam mox ex-

aggerat.

Caput ΙΙ.

Ideo inexcusabilis es-

Extare in Ecclesia banc doctrinam de lege ne-
cesse est, quod lex Dei non tantum externa de-
licta accuset et damnet, sed etiam interiorem pra-
vitatem, dubitationem de Deo, et caetera vitia
cordis et omnes pravas cupiditates. Ideo Chri-
stus Matth. 5. taxat Pharisaeos, qui legem Dei
tantum de externis factis interpretabantur. Sicut
leges politicas intelligimus, ac addit novam enar-
rationem de interiori pravitate. lta hoc loco
Paulus, ut ostendat omnes homines esse reos pec-
cati, ut postea dicet, accusat etiam eos, qui, quia
sine externa turpitudine vivunt, putant se iustos
esse propter illos civiles mores.

Observanda est autem series partium, ut
melius intelligi possit unde oriatur initium se-
cundi capitis, quod est conclusio, accusans omnes
qui se propter civiles mores iudicant esse iustos.
Est enim syllogismus integer, maior propositio
recitatur in fine capitis: Digni morte sunt omnes,
tum sacta iniusta perpetrantes, tum consentientes
facientibus, seu qui similes cupiditates habent.

Sequitur minor in secundo capite: Tu qui
iudicas alterum, eadem facis, id est, Qui prae-
ditus moribus civilibus, damnat eos tantum, qui
obnoxii sunt manifestae turpitudini, nec damnat

