689 XIII.

est credere, quod propter Christum simus iusti,
id est, accepti Deo.

Hinc potest conspici discrimen fidei et di-
lectionis, et quare dicendum sit: Fide sumus iu—
sti. Item, quomodolloc intelligi debeat non
est enim imaginandum, Fide sumus iusti, hoc
est, Propter novitatem nostram, sen novas vir-
tutes sumus iusti , sed correlative, id est, propter
Christum sumus iusti, qui tamen non aliter ap—
prehendi potest, nisi fide. Dicere autem, dile-
ctione iusti sumus, est idem dicere, quod pro-
pter nostras virtutes, seu impletionem legis su-
mus iusti. Constat autem legi non satisfieri, ideo
necesse est hoc dictum pure retineri: Fide repu-
tamur iusti ‚'ut intelligatur, quod non propter no-
stras virtutes, sed propter mediatorem Christum,
per misericordiam gratis sumus imputatione iusti,
id est, accepti. Haec vult Paulus in hac sua de-
finitione, quam mirifice amplificavit citatis qui-
busdam verbis ex Deuteronomio.

Ne dixerisin corde luo etc.

Paulus mutuatur descriptionem fidei ex di-
cto Mosi, nec detorquet illud ad diversam aut
non convenientem sententiam. Nam et Moises
ibidem describit, et requirit fidem. Sed gene-
rale dictum est de verbo et de fide, quod Paulus
applicat ad hoc verbum de Christo, et ad fidem
in Christum.

Primum igitur dictum Moisi inspiciamus,
qui illustribus figuris impietatem humani cordis
depingit, quod etiamsi cogitat esse Deum , tamen
dubitat, an Deus curet nos, negat voluntatem
Dei erga nos cognosci posse, negat exaudiri nos,
aut salvari. Has dubitationes haerere in homi-
num animis satis apparet. Ideo lex Dei eas ar—
guit, et requirit fidem. Ne dixeris in corde tuo:
Quis ascendet in coelum? id est, ne sis Epicu-
reus, ne cogites, nihil esse Deum, aut nesciri,
an sit Deus, an curet humana: ne cogites Deum
ita latere, ut non extet eins voluntas in aliquo
verbo: ne cogites eius voluntatem ignotam esse,
quia ipse non cernitur oculis corporalibus: ne
cogites eum non exaudire, non misereri, non re-
quirere hunc cultum, quem in verbo suo tra-
didit etc.

Quomodo igitur inveniri et apprehendi Deus
potest? Prope est, inquit, verbum etc. Huc te
deduco ad verbum, hoc audi, sic credas appre-

hendi Deum et voluntatem eius conspici, cum
Mamm. Ormi. Vm.. XV.

2. COMMENTARH IN EPIST. PAULI AD ROMANOS. CAP. X.

690

verbum audis, et credis hanc esse voluntatem
eins, velle sic eum coli, velle exaudire, sicut pro.
misit: Hanc esse sententiam dicti in Moise satis
liquet. Nec dubium est, quin de fide concione-
tur hic moises, et requirat fidem, quae credat
non solum esse Deum, sed etiam Deum velle.
agnosci in verbo suo, et sic invocari, velle ex-
audire, et misereri iuxta promissionem, requi-
rere hos cultus.

Haec generaliter dicta , etsi continent doctri-
nam de fide, tamen sunt adhuc obscura, et sunt
voces legis. Ideo Paulus proponit aliud verbum,
et nominat Mediatorem, ut proponat gratuitam
misericordiam, propter Christum promissam.
Hanc cum agnoscimus, fides fit certa, scilicet,

quod gratis propter Christum, non propter legem
exaudiamur, salvemur etc.

Ne dicas in corde tuo etc.

Accommodat igitur hoc modo: Ne dicas in
corde tuo, quis ascendet in coelum? hoc est enim
ChrIStum coelo deducere, id est, primum, ne sis
Epicureus: deinde, ne dubites, quin haec sit vo-
luntas Dei, ut Christus sit mediator, quod velit
nos Deus salvare propter Christum. Si non cre-
dis Christum esse mediatorem ‚ ut salvet nos, de-
trahis eum de coelo, negas eum regnare, et ar-

guis Deum mendacii, quasi· promissio eius sit
irrita.

'Ne dicas, Quis descendet in abyssum?

Id est, ne cogites Epicuri more, post mor-
tem non restare aliam vitam , ne cogites homines
non posse liberari a morte et a peccato. Si du-
bitabis, negabis Christum resurrexisse, finges
Christum adhuc iacere extinctum, adhuc resusci-
tandum esse, nec esse victorem mortis et peccati.
Estque summa sententiae, ne dubita, quin Chri-
stus sit mediator et regnet, ne dubita, quin pro-
pter ipsum vere misereatur nostri Deus, remittat
peccata, exaudiat et salvet nos. Ita addit Pau·
lus dicto Mosi Evangelium de mediatore, et com-
plectitur exclusivam‚ ut fides sit certa.

Opponamus igitur infirmitati et dubitationi
nostrae hanc gravissimam Pauli concionem, et in
ea contemplemur, quanta sit impietas, dubitare,
an Deus velit remittere peccata, an velit exaudire,
iuvare, salvare, denique praestare illa, quae per
Christum promisit? In omni invocatione cogite-
mus haec verba: Ne dixeris, quis ascendet in coe.

44

