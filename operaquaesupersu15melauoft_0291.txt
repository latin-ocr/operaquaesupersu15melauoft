565

Deus manifestavit eis. Postea autem foris admo-
nita mens conspectu mundi, et ordine operis,
cogitat non potuisse haec casu existere, aut oriri,
sed haud dubie ab aliqua mente aeterna condita
et distributa esse. Nihil dubium est homines
praecipue conditos esse, ut in eis luceret noticia
Dei. Patefacere se Deus voluit, et ab humano
genere agnosci ac celebrari. Ideo in mente hu-
mana fulsit admiranda lux et clara, ac illustris
noticia de Deo, insita ei in conditione. Ac si
non accessisset caligo per morbum origini5‚ mens
humana fuisset tanquam speculum, ostendens, ut
ita dicam, imaginem, hoc est, multas perspicuas
noticias de Deo. Ideo scriptum est, mentem esse
quandam Dei imaginem. Nec dubium est hunc
totum mundum conditum esse, ut dicat testimo-
nium de Deo. Ordo operum perspicue monstrat,
non potuisse haec casu oriri. Et si natura homi-
nis mansisset integra , hac philosophia praecipue
fuisset occupata, considerasset vestigia divinitatis
in natura, et praedicasset sapientiam, et bonita-
tem architecti. Sed postquam caligo subiit rnen-
tes propter morbum originis, non fulget imago,
et noticiae naturales sunt admodum obscurae, et
cor seu voluntas, propter aversionem a Deo, non
satis assentitur illis noticiis, nec constanter eas
propugnat, facileque sibi excuti etiarn veras noti-
cias de Deo sinit, obiectis aliis persuasionibus:
ideo tanta fuit manetque inter homines dissensio
de Deo. Philosophi omnes de providentia dubi-
tarunt, quia etsi aliqui movebantur natura, ut
esse Deum statuerent, tamen an curaret res hn-
manas dubitabant, cum viderent res secundas
sceleratorum , et iustos opprimi a sceleratis. Hac
offensione perturbati animi postea magis ruunt,
et offundit nebulas maiores diabolus, nt multi
athei omnibus temporibus prorsus negarunt esse
Deum, seu aliquod aeternum numen, sicut Cy-
clops apud Homerum et Euripidem: sed hi pu-
gnant cum suis mentibus, et mentiri se norunt.
ltaque cum tanta caligo sit humanae mentis ac
levitas, ut etiam vera argumenta facile nobis ex-
cutiantur, praecipua cura sit, ut confirmemus
nos verbo Dei. Nam et lex divina ideo promul-
gata est, ut renovaretur Dei agnitiO. Sed tamen,
quia non prnrsus deleta est in animis noticia na-
wratis, excitemus eam, et aspiciamus vestigia
Dei in natura rerum. In Actis scriptum est, Deum
adeo prope adesse, pene nt manibus contrectari
possit. Nec frustra impressa sunt naturae tot

XIII.

2. COMMENTARII IN EPIST. PAULI AD ROMANOS. CAP. Ι.

 

566

vestigia Dei. Admoneri nos Deus vult per llas
notas, vult eas considerari et agnosci autorem.
Ideo studiosi quaerant haec vestigia, sed ita, nt
tamen regulam teneant, scilicet verbum Dei.
Postea profecto ad confirmandas bonas opiniones,
multum prodest tenere infixas animo veras ratio-
nes, quae testantur esse Deum conditorem et
conservatorem rerum. Et eruditus physicus multa
apte colligere potest. ltaque Philosophi qui det<-
tre physicen tractarunt, honestius de Deo sense-
runt, ut Galenus. Econtra Epicurei, ut physica
turbarunt, ita nec vestigia Dei in natura aspicere
voluerunt, quare illa Cyclopica de Deo furenter
professi sunt. Recitabo igitur breviter novem
argumenta a natura, quae testantur esse Deum
conditorem et conservatorem rerum.

Primum. Maxime illustria testimonia sunt
de Deo ‚ mens humana, et discrimen honestorum
et turpium impressum menti. Inde sumitur ar-
gumentum: Homo habet mentem, homo aliunde
oritur, Ergo necesse est eum ab aliqua aeterna
mente ortum esse, quia impossibili est mentem a
natura bruta oriri· De hoc argumento nos et
Psalmus admonet: Qui fecit oculos, non vide-
ret etc.

Secundum. Discrimen honestorum et tur-
pium naturaliter notum est humanae menti. ld
impossibile est casu extitisse, aut a bruta natura
profluxisse. Ideo necesse est fateri Deum esse
conditorem. Id argumentum labefactare nemo
potest, vel si Cyclopes, Gigantes, Epicurei, Aca-
demici, Mezentii et similes omnes concurrant,
et coniunctis viribus coelo bellum inferre conen-
tur. Fateri eos necesse erit, discrimen honesto-
rum et turpium non casu extitisse, sed ab aliqua
mente ordinatum esse.

Tertium. In atrocibus delictis omnes homi-
nes naturaliter expavescunt, et iudicant Deum
esse, ac punire delicta. Ergo utraque noticia in-
sita est menti hnmanae, et quod sit Deus, et
quod scelera puniat. Quantumvis furit Mezen-
tius, tamen necesse est eum saepe conscientia suo-
rum scelerum perterrefieri. Clamitat igitur in
eius animo, vel si repugnet, esse Deum vindicem
scelerum. Alioqui cur non vere laetatur animus
post facinus atrox, sicut vere laetatur recorda»
tione recte factorum.

Quartum. Ab ordine rerum in tota natura.
Videmus quam certae sint leges motuum coele-

36*

