945 XIII.

sto lesu ‚ et ambulent secundum spiritum, id est,
si sint in eis conversio ad Deum, et fides conso-
lans corda agnitione filii Dei, quae quidem fides
cst motus Spiritus sancti, qui postea gubernat et
sanctificat renatos ‚ ut repugnent pravis ad-
fectibus.

Haec est propositio principalis in hoc capite,
continens doctrinam et consolationem Ecclesiae
necessariam omnibns temporibus. Semper haec
suit, est, et erit quaestio in omnium sanctorum
animis, quomodo places Deo, cum sentias adhuc
multum sordium. Pharisaei et monachi docue-
runt homines placere propter propria merita, et
propter sacrificia, propter Missas. lta fiduciam
propriae dignitatis in his, qui adhuc securi sunt,
confirmaverunt, et deduxerunt homines ad sa-
crificia , ubi inanis fiducia ex sacrificiis fecit idola.
Postea turbata securitate iusserunt homines ma-
nere in dubitatione.

Haec simpliciter sunt ethnica, et manens in
dubitatione, tandem opprimitur desperatione, et
horribili fremitu ruit in aeternum exitium. Sed

vox Evangelii prohibet dubitationem et praecipit, Ι

ut credamus in filium Dei, et clamitat ac affirmat
credentes in filium Deo placere, etiamsi haerent
in conversis reliquiae peccati: haec necessaria
doctrina et consolatio hic proponitur.
hoc testimonium Pauli semper sit in conspectu.

Observandum est autem, quod expresse in-
quit: Ambulantibus in Christo secundum spiri-
tum, non secundum carnem. Non promittit
consolationem his, qui sunt sine poenitentia, qui
securi et furentes perseverant in sceleribus contra
conscientiam, de quibus postea dicetur: Si se-
cundum carnem vivetis, moriemini. Item: Qui
facit peccatum, ex diabolo cst. Item: Qui talia
faciunt, regnum Dei non possidebunt. Sed de
illis inquit: Nulla condemnatio est, qui suut in
Christo lesu, et reguntur Spiritu sancto. N)-
minat duas personas: Christum mediatorem,
quia primum oportet conversos agnoscere Chri-
stum fide, et propter hunc propiciatorem accipere
remissionem et reconciliationem, et fieri eius
membra.

Cum autem agnitione mediatoris et fide eri-
guntur corda, simul effunditur Spiritus sanctus
in corda, ut tales motus accendat, qualis est ipse,
iuxta dictum: Effundam super domum David
spiritum gratiae et precum. Item, 2.Corixith.3.:

ΜΕιΛΝΤΗ. Orza. Vot. XV.

3. ENARRATIO EPIST. PAULI AD ROMANOS. CAP. VIII.

946

Nos in eandem imaginem transformamur, tan-
quam a Domini spiritu.

’ Quia lex spiritus vitae in Christo Iesu libera—
vit me etc.

Antea propositio tradita est: Nulla nunc consp
demnatio est liis, qui in Christo lesu ambulant
etc. Nunc sequitur declaratio huius propositio-
nis: Per Christum liberati sumus, ubi simul fii
mentio meriti Christi et efficaciae. Hic de mc-
rito Christi concionatur, cum nominat eum hu-
stiam pro peccato, et ait, propter hanc hostiam
damnatum esse peccatum. De efficacia Christi in
credentibus dicitur: Lex spiritus vitae in Christo,
id est, vivificatio, quae fit per Christum, dato
Spiritu sancto liberavit me, ut Galat. secundo
dicitur: Vivo autem non iam ego, vivit autem

 

Quare ¹

in me Christus. Huic declarationi immoratur
posita antithesi, Lex non potuit nos liberare a
peccato eta morte, sed filius Dei missus est, ut
per ipsum liberemur.

Primum ergo attente consideranda est parti-
cula de lege. Et grammatica Syntaxis recte ex-
plicanda est. Huius haec est series: Cum esset
impossibile legi, scilicet, tollere peccatum, eo
quod per carnem lex non poterat fieri, Deus misit
filium suum in similitudine earnis peccati, et ho-
stia pro peccato damnavit peccatum in carne, ut
ius legis impleatur. Hic expressa asseveratio
primum consideretur, Quod legi suerit impossi—
bile tollere peccatum seu iustificare homines, et
addit, quia lex non poterat fieri per carnem.

Hanc sententiam in cap. septimo prolixius
exposuit, nunc brevi asseveratione repetit, quae
sit in conspectu ad refutandos Pelagianos et Mo-

 

nachus et similes, qui finxerunt legem Dei tan-
tum de externa disciplina concionari: postea as-
firmant homines posse legi Dei satisfacere, et hac
disciplina iustos esse coram Deo. Hanc coecita-
tem vox divina in Ecclesia damnat, ideo supra
dictum est cap. 3.: Ex operibus legis non iustifi-
cabitur omnis caro eoram Deo.

Post hanc adseverationem sequitur dictum
de merito Christi: Misit Deus filium suum in si-
militudine carnis peccati, id est, misit filium, qui
assumsit veram hominis naturam , et quidem pas-
sibilem, sed sine peccato: ideo usus est his ver-
bis, Misit filium in similitudine carnes peccati,
quia reipsa sine peccato suit, et tamen doloribus

60

