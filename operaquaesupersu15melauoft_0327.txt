637³· XIII.

Christi habetis remissionem, qnae ita fit, ut si-
mul propter mortem Christi aboleri peccatum, seu
mortificari vitiosa natura incipiat: quia simul
datur Spiritus sanctus, ut mortificet veterem na-
turam, et incoe‘t novam. Sepelimur autem una
cum Christo, quia postquam natura nostra morti-
ficari coepit, peccatum sepultum est dupliciter.
Primum imputatione, Quanquam enim reliquiae
manent, tamen sunt condonatae. Secundo, quod
ad effectum attinet, quia natura vitiosa desinit
esse efficax, seu incipit mortificari. Itaque ‘reli-
quum vitae post incoatam mortificationem est se-
pultura. Peccatum quidem imputatione deletum
est, sed nondum sumus glorificati. Quare etsi
sumus iusti, tamen iacemus sepulti, expectantes
glorificationem. Sicut Paulus inquit: Vita ve-
stra abscondita est cum Christo, id est, etsi ha-
bemus gloriam, iusticiam, vitam, tamen haec
gloria latet adhuc tecta cum Christo, donec re-
suscitabimus.

Secundo: Quod ad effectum attinet, iace-
mus in sepulcro, id est, in cruce, in afflictioni-
bus omnis generis: diabolus horribilibus modis
perturbat et persequitur pios. Hae calamitates
omnes, denique et ipsa mors, sunt velut sepul-
crum, in quo iacet vetus natura mortua, ne sit
efficax. Haec collatio sepulturae est illustris
pictura mortui peccati, quod ad imputationem
attinet et effectum, et monet qualis sit vita Chri-
stiana.

Deinde addit tertium membrum: Non so-
lum fit mortificatio, sed etiam incoatur vivifica-
tio. Porro nova natura est efficax, ideo necesse
est existere novam obedientiam. Hanc collatio-
nem repetit: Si sumus inserti imagini mortis
eius, etiam inseremur imagini resurrectionis, hoc
est, Sicut vetus noster homo una crucifixus est,
ita renovati una vivemus. Cum autem sit nova
vita, seu nova natura, nova lux et noticia Dei,
existit etiam nova obedientia.

Qui mortuus est, iustificatns est a peccato.
Nero est mortuus, Ergo est iustificatus. Respon-
deo ad maiorem: Loquitur de peccato actuali.
Vel iustificatus est, id est, satisfecit pro peccato.
Est figura sumta ex communi sermone, sicut
dicimus quando suspenditur fur: Nunc desinit
peccare.

In homine sunt quaedam bonae noticiae,
Deo est obediendum etc.‚ Ergo non totus vetus
homo est damnandus. Respondeo: Sunt in ho-

2. COMMENTARH IN EPIST. PAULI AD ROMANOS. CAP. Vl.

638

mine noticiae illae, sed affectus non obediunt,
Ergo diligenter notandum est discrimen appeti-
tionum etnoticiarum: στοργαὶ sunt bonae sua na-
tura, sed fiunt vitiosae, quia sunt in natura vi-
tiosa, et non diriguntur ad gloriam Dei.

Vetus homo nou significat tantum partem
hominis, scilicet sensus et appetitiones sensuum,
sed etiam rationem et voluntatem. Nec solum
appetitiones pugnant cum lege Dei, sed etiam in
ratione ignoratio Dei, dubitatio an exaudiamur,
blasphemiae. Deinde etiam appetitiones, secu-
ritas, contemtus Dei, diffidentia ‚ amor et fiducia
rerum praesentium contra mandatum Dei, despe-
ratio etc. 1Haec vitia non ad sensum, sed ad
superiorem partem pertinent. ldeo Paulus de-
scribens hominem sine Spiritu sancto 1.Cor.2.
inquit: Animalis homo uon percipit ea, quae
sunt spiritus Dei.

Econtra novus homo dicitur, quatenus ha-
bet novam lucem et novos motus excitatos a Spi-
ritu szmcto, videlicet agnitionem Christi, fidu-
ciam erga Deum, timorem Dei, invocationem,
dilectionem, et similes] motus. De ,hac novitate
loquitur Paulus 2. Cor. 3. Nunc retecta facie
gloriam Domini intuentes, in eandem imaginem
transformamur a gloria in gloriam, tanquam a
Domini spiritu. ld est, cum in Evangelio osten-
ditur nobis misericordia, erigimur agnitione ac
fiducia Dei, et sentimus nos Deo curae esse, in-
vocamus, In hac noticia et his motibus agnosci-
tur et refulget Deus, et nos quadam imagine, id
est, noticia Dei renovamur. Nec significat no-
vitas cogitationes et motus rationis sine Spi-
ritu sancto.

Ne igilur regnet.

Conclusio est institutae obiectionis, quae
sequitur ex superiore argumento, Quia propter
Christi mortem peccatum coepit aboleri, Ergo
non regnet, nec sit efficax,

Mortua natura non debet esse efficax, Pro-
pter Christi mortem peccatum remissum est, ita,
ut simul incipiat propter Christi mortem aboleri,
Ergo cum aboleatur, non debet esse efficax.

Dicit autem diserte: Non regnet, ut signi-
ficet non prorsus extinctam esse vitiosam natu-
ram. Reliquum est igitur peecatum in natura,
sed id mortificari coepit, ideo non regnet. Haec
verba Paulus ipse interpretatur: Non regnet ita,
ut ei obediatis, id est, non obtemperate vitiosis

