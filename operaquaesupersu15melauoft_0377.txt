757 xm.

Secundo: Postquam dictum est, quae sit
vera Ecclesia, iam addendum est, banc veram
Ecclesiam, quae est exigua, ac tantum sancto-
rum, retinere veram doctrinam Evangelii, seu
articulos fidei, sicut Paulus eam vocat, sedem
veritatis. Sed haec ipsa vera Ecclesia babet do-
ctrinam ali.·s magis, alias minus puram et per-
spicuam. Habet et multa infirma membra, ut
Apostoli erant Ecclesia, nec tamen intelligebant
ante Christi resurrectionem, quale esset futurum
regnum Christi. Petrus etiam post datum Spiri-
tum sanctum adbuc imaginabatur, cultus legis
necessarios esse, sed de coelo admonitus, didicit
regnum Christi non esse politiam Iudaicam, sed
cultus spirituales ac perpetuos, Act. 9.

Postea incoata praedicatione Apostolorum,
lucebat in ipsis doctrina pura et perspicua, et
tamen interea erant multi infirmi, qui tametsi
essent vera membra Ecclesiae, et tenerent articu—
los fldei, tamen aliquid addebant erroris, ut qui
observabant cultus legis, nec satis intelligebant
abrogationem legis et veros cultus. Ilic error non
erat levis, et aliquam caliginem offundebat arti·
culis fidei. Ita Christus praedicit de Ecclesia
postremi temporis, futuras magnas tenebras, quae
etiam electos impedient, quo minus puram do-
ctrinam babituri sint.

Manet igitur aliqua vera Ecclesia, quae reti-
net articulos fidei, sed interdum minus puros, et
obscuratos aliquibus incommodis opinionibus,
et habentibus aliquid erroris. Ae loquor adbuc
de veris Ecclesiae membris, et sanctis, non de
aliis, qui amissa luce verbi amittunt Spiritum
sanctum, et sequuntur rationis iudicium, et cum
putent se admodum pia tradere, dicunt aliena et
impia. Sicut nnnc quoque multi sunt praestan-
tes doctrina‚ bonis moribus, specie pietatis, qui
videntur sibi sanctissima dicere, cum procul ah-
sint a vera luce, hoc est, a vero intellectu verbi
Dei. De talibus nondum loquor, verum adhuc
tantum fit mentio de veris membris Ecclesiae,
quae magna ex parte sunt infirma.

Sic igitur inquit Paulus: Fundamentum
aliud nemo potest ponere, praeter id quod posi—
tum est. Sed alius superaedificat aurum, alius
lignum, stipulas etc. Fundamentum iutelligit
articulos fidei, hoc est, summam doctrinae Chri-
stianae, et doctrinam de beneficiis Christi, sed
ad banc, inquit, addent alii utilem doctrinam
et explicationem, et veros cultus spirituales: haec

titulum. Oriza, Vox„ XV.

2. COMMENTARII IN EPIST. PAULI AD ROMANOS. CAP. XIV.

758

vocat aurum. Alii addent stipulas, id est, opi..
niones incommodas, et aliquid erroris habentes,
sicut initio statim conditae sunt ceremoniae, quae
secum traxerunt f.·lsas opiniones.

Ut Ambrosium existimo esse verum mem-
brum Ecclesiae, is tamen inquit de ieiunio qua-
dragesimae: Caetera ieiunia sunt voluntatis, boc
necessitatis est. Ilaec opinio est stipula addita
doctrinae fidei.

Sed Basilius addidit Monasticen , tanquam
stipulas, et laudat boc genus vitae immodicis et
salsis praeconiis, cum quidem ab Episcopo suo
reprehenderetur. Quod autem non sit leve erra-
tum, instituere novos cultuS, saepe monet scri-
ptura, et satis significat haec una sententia: Fru-
stra colunt me mandatis hominum. Grave pec-
catum est contra primum praeceptum, cultus
non mandatos a Deo instituere aut approbare.
Nam primum praeceptum, cum prohibet alienos
cultus,

Cyprianus urget poenas canonicas, quarum
tunc erat usus, et confirmat opiniones, quasi sint
necessariae, et propter eas remittantur peccata,
interdum inquit absolutionem sine iltis inutilem
esse. Fortasse sentiebat commodius, quam locu-
tus est, tamen illi errores non sunt leves, sed
admodum densae stipulae, obscurantes puram
doctrinam de beneficiis Christi, etde tide.

Porro saepe scriptores commodius senserunt
quam loquuntur, quia plerique suerunt admodum
in dicendo negligentes et improprii, et multas
sententias ac formulas a vulgo mutuantur, in qui-
bus aliquid inest errorum, ut nomen satisfactio-
num sumit Augustinus a vulgo, etiamsi errores
de satisfactionibus palam reprehendit. Torquet
se in hac sententia interpretanda: Omne pecca-
tum est voluntarium, ubi disputat de peccato ori-
giniS, cum tamen sententia sit civile dictum, de
externis delictis traditum.

Sic vocant coenam Domini oblationem, po-
puli more, cum non sit instituta oblatio, sed
Christus ipse suerit sacerdos, offerens sacrificium.
Ac ne fiebat quidem olim in ceremonia coenae
oblatio corporis et sanguinis, sed ante consecra-
tionem offerebantur panes et aliae res, et sacer-
dos dicebat-se offerre preces, gratiarum actionem,
et totum cultum, qui ibi fieri solet. Etsi igitur
oblatio non uno modo intellecta fuit, tamen po-
stea nomen detortum est ad oblationem corporis,
unde secuti sunt ingentes abusus.

47

